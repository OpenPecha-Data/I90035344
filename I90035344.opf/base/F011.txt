༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG22240
2006554863
ImageGroup:
ISBN:
11 KG22313
8187127414, 8187127422
Title:
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ། །
bla na med pa'i rin po che gsum gyi gtam gyi sbyor ba/
བློ་བཟང་གྲགས་པ་
Author:
Descriptor:
Original Publication:
Place:
Publisher:
blo bzang grags pa
n/a
A la'i bla ma'i 'phags bod pod phreng /;31
sarnath, varanasi, u.p.
central institute of higher tibetan studies
2006
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 8/2015



030354
ཏཱ་ལའི་བླ་མའི་འཕགས་བོད་པོད་ཕྲེང་། ༣༡
རྗེ་ཙོང་ཁ་པ་བློ་བཟང་གྲགས་པས་མཛད་པའི་
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
चोंखापा-सुमतिकीर्तिप्रणीतः
अनुत्तरत्रिरत्नकथायोगः
भोट विद्या संस्थानम्
अनुवादक एवं सम्पादक
छुलठिम फुनछोक
वरिष्ठ प्राध्यापक, तिब्बती इतिहास विभाग
पर्यवेक्षक
प्रो० डॉ० कामेश्वरनाथमिश्र
केन्द्रीय उच्च तिब्बती शिक्षा संस्थान, सारनाथ, वाराणसी
बुद्धाब्द : २५४९
ख्रीस्ताब्द : २००६



दलाई लामा भोट-भारतीय ग्रन्थमाला - ३१
प्रधान सम्पादक : प्रो० गेशे डवङ् समतेन
प्रकाशन प्रभारी : डॉ० समतेन छोस्फेल
प्रथम संस्करण : ५५० प्रतियाँ, २००६
मूल्य :
सजिल्द : रु० ११०.००
अजिल्द : रु० ८०.००
© २००६ केन्द्रीय उच्च तिब्बती शिक्षा संस्थान,
सारनाथ, वाराणसी - २२१००७ ।
प्रकाशन सम्बन्धी सभी अधिकार सुरक्षित ।
प्रकाशक:
केन्द्रीय उच्च तिब्बती शिक्षा संस्थान,
सारनाथ, वाराणसी-२२१००७
मुद्रक : सुरभि प्रिन्टर्स, मलदहिया, वाराणसी ।



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
अनुत्तरत्रिरत्नकथायोगः



THE DALAI LAMA TIBETO -INDOLOGICAL SERIES - 31
A Collection of the Three Precious Speeches
(Rin-po-che gSum-Gyi gTam-Gyi sByor-wa)
of Je Tsongkhapa Losang Dakpa
भोट विध संस्थानम्
Translated and edited by
Tsultrim Phuntsok
Lecturer in Selection Grade
Deptt. of Tibetan History
Supervisor
Prof. Dr. Kameshwar Nath Mishra
CENTRAL INSTITUTE OF HIGHER TIBETAN STUDIES
SARNATH, VARANASI
B.E. 2549
C.E. 2006



THE DALAI LAMA TIBETO-INDOLOGICAL SERIES - 31
Chief Editor: Prof. Geshe Ngawang Samten
Publication Incharge: Santen Chilosphel, Ph.D.
First Edition: 550 copies, 2006
Price: Hardback: Rs.110.00
Paperback: Rs.80.00
Central Institute of Higher Tibetan Studies, Sarnath -221007
Varanasi (U.P.) India 2006. All rights reserved.
Publisher:
Central Institute of Higher Tibetan Studies,
Sarnath, Varanasi-221007, India.
ISBN: 81-87127-41-4 (HB)
ISBN: 81-87127-42-2 (PB)
Printed at Surabhi Printers, Maldahiya, Varanasi



ཏཱ་ལའི་བླ་མའི་འཕགས་བོད་པོད་ཕྲེང་། ༣༡
རྗེ་ཙོང་ཁ་པ་བློ་བཟང་གྲགས་པས་མཛད་པའི་་
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
चोंखापा-सुमतिकीर्तिप्रणीतः
अनुत्तरत्रिरत्नकथायोगः
भोट विद्या संस्थानम्
अनुवादक एवं सम्पादक
छुलठिम फुनछोक
वरिष्ठ प्राध्यापक, तिब्बती इतिहास विभाग
पर्यवेक्षक
प्रो० डॉ० कामेश्वरनाथमिश्र
केन्द्रीय उच्च तिब्बती शिक्षा संस्थान, सारनाथ, वाराणसी
बुद्धाब्द : २५४९
ख्रीस्ताब्द : २००६



दलाई लामा भोट- भारतीय ग्रन्थमाला - ३१
प्रधान सम्पादक : प्रो० गेशे डवङ् समतेन
प्रकाशन प्रभारी : डॉ० समतेन छोस्फेल
प्रथम संस्करण : ५५० प्रतियाँ, २००६
सजिल्द : रु० ११०.००
अजिल्द : रु० ८०.००
© २००६ केन्द्रीय उच्च तिब्बती शिक्षा संस्थान,
सारनाथ, वाराणसी – २२१००७ ।
प्रकाशन सम्बन्धी सभी अधिकार सुरक्षित ।
प्रकाशक:
केन्द्रीय उच्च तिब्बती शिक्षा संस्थान,
सारनाथ, वाराणसी-२२१००७
मुद्रक : सुरभि प्रिन्टर्स, मलदहिया, वाराणसी ।



དཔར་སྐྲུན་ཆེད་བརྗོད། །
༄༅། །ནང་པ་སངས་རྒྱས་པའི་བསླབ་པ་སློབ་གཉེར་གྱི་ཉིང་དགོས་ཐར་པ་དང་
ཐམས་ཅད་མཁྱེན་པའི་གོ་འཕང་མངོན་དུ་བྱ་བའི་ཆེད་དུ་ཐོས་བསམ་ཕྱོགས་རེ་བ་དང་ཁ་
ཡར་བ་མིན་པར་གཞུང་ལུགས་ལ་ནང་བྱན་ཆུད་པའི་སྒོ་ནས་དེ་དག་གདམས་པར་ཤར་བ་
ཞིག་དགོས། དེ་ཡང་རིགས་ལམ་ཕྲ་མོའི་རྩལ་ལས་བྱུང་བའི་རྣམ་དཔྱོད་ཀྱིས་ཕྱུག་པ་
ལས་བྱུང་བའི་རྒྱུ་མཚན་འདི་ཉིད་ལ་བརྟེན་ནས་རིག་གནས་སྤྱི་དང་ལྷག་པར་ནང་དོན་རིག་
པའི་སློབ་གཉེར་ལ་ཚད་མ་རིག་པའི་གལ་གནད་ཆེ་བའི་ཕྱག་ལེན་སྔ་མོ་རྒྱ་གར་ནས་རིམ་
པར་བོད་དུ་བྱུང་ཞིང་། བོད་ཀྱི་མཁས་པ་རྣམས་ཀྱང་ཆེས་གཙིགས་སུ་མཛད་པའི་སྲོལ་
རྒྱུན་རྨད་དུ་བྱུང་བ་ཞིག་ཡོད།
རྣམ་དཔྱོད་ཀྱི་སྲུབ་ཤིང་གིས་རིག་གཞུང་རྒྱ་མཚོ་བསྲུབས་པ་ལས་བྱུང་བའི་བདུད་
རྩི་མྱངས་པ་འདི་ཉིད་གཞན་ལ་སྦྱིན་པའི་ཐབས་རྨད་དུ་བྱུང་བ་བསྟན་བཅོས་བརྩམས་ཏེ་
གཞན་དོན་རྒྱ་ཆེ་བ་ལ་ཉེ་བར་མཁོ་བ་ཚིག་སྦྱོར་ལ་མཁས་པའི་ངག་གི་དཔལ་ཡོན་ལྡན་པ་
དགོས། དོན་གྱི་གནད་འདི་ལ་གཟིགས་ནས་རྗེ་བདག་ཉིད་ཆེན་པོས་རིན་པོ་ཆེ་རྣམ་པ་
གསུམ་གྱི་གཏམ་གྱི་སྦྱོར་བ་ཞེས་པའི་གཞུང་ཚིག་ཉུང་ལ་དོན་རྒྱ་ཆེ་བའི་བསྟན་བཅོས་
འདིའི་ནང་རིག་ལམ་ཕྲ་མོ་ཕྱེད་པའི་རྣམ་དཔྱོད་དང་། གཞུང་ལུགས་གདམས་པར་ཤར་
པའི་ཉམས་ལེན་དང་། ཚིག་སྦྱོར་ལ་མཁས་པའི་ངག་གི་དཔལ་དང་གསུམ་པོ་ཚང་དགོས་
པའི་གདམས་ངག་ཕུན་སུམ་ཚོགས་པ་འདི་ནི་ནང་པ་སངས་རྒྱས་པའི་སློབ་གཉེར་གྱི་
དགོས་པ་དང་ཉིང་དགོས་གསལ་བ་ཡིན། །
འདི་ག་གཙུག་ལག་སློབ་གཉེར་ཁང་གི་ལོ་རྒྱུས་སློབ་དཔོན་དགེ་བཤེས་ཚུལ་
ཁྲིམས་ཕུན་ཚོགས་ལགས་ཀྱིས་གཞུང་འདི་ལེགས་སྦྱར་གྱི་སྐད་དང་ཧིནྡྲི་སྐད་དུ་བསྒྱུར་བ་



viii
s
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དང་སྦྲགས་གླེང་བརྗོད་དང་ལྷན་ཐབས་ཁག་གིས་བརྒྱན་པ་ཞིག་སྦྱར་བ་ལ་བསྔགས་བརྗོད་
ཞུ་རྒྱུ་དང༌། འདི་ཉིད་ལེགས་སྦྱར་དང་ཧིནྡྲི་སྐད་དུ་ཕབ་བསྒྱུར་མཐུན་འགྱུར་གནང་
མཁན་སློབ་དཔོན་ཀམེཤཱརན ཐམིཐ་མཆོག་ལའང་ཐུགས་རྗེ་ཆེ་ཞུ་རྒྱུ་དང༌། དེ་མཚུངས་
གཞུང་འདི་དཔར་སྐྲུན་གྱི་གོ་སྒྲིག་བྱེད་པོ་དཔར་སྐྲུན་སྡེ་ཚན་གྱི་ལས་སུ་གཏོགས་པ་རྣམས་
ལའང་ལེགས་སོ་ཡོད། །
གཞུང་འདི་ཞུ་དག་ཉམས་ཞིབ་དང་སྐད་དུ་མའི་ནང་དཔར་དུ་ཐོན་པ་འདིས་སློབ་
གཉེར་གྱི་ལམ་སྲོལ་བཟང་པོའི་གདམས་ངག་རྒྱ་ཆེར་འཕེལ་བའི་སྨོན་ལམ་དང་བཅས།
ཝཱ་ཎ་དབུས་བོད་ཀྱི་ཆེས་མཐོའི་གཙུག་ལག་སློབ་ཁང་གི་ངེས་སྟོན་པ་དགེ་བཤེས་ངག་
དབང་བསམ་གཏན་གྱིས། ཕྱི་ལོ་ ༢༠༠s ཟླ་ ༡ ཚེས་ ༡s ལ་བྲིས་པ་དགེའོ།། །།



प्रकाशकीय
बौद्ध अध्ययन एवं अध्यापन का अन्तिम उद्देश्य निर्वाण एवं बुद्धत्व की प्राप्ति
है, जिसके लिए शास्त्रों का केवल सतही एवं पाक्षिक श्रवण एवं चिन्तन ही नहीं,
अपितु उनके सर्वाङ्गीण ज्ञान के माध्यम से उन्हें अववाद के रूप में प्रकट भी
होना चाहिए। वह भी सूक्ष्म युक्ति-कौशल्य से उत्पन्न समृद्ध विवेक से ही सम्भव
है। इन्हीं कारणों से सामान्यतः समस्त विद्या-स्थानों तथा विशेषकर अध्यात्मविद्या
के अध्ययन में प्रमाणविद्या की महत्त्वपूर्ण भारतीय परम्परा बहुत पहले ही तिब्बत
में विकसित हो चुकी थी। तिब्बती विद्वानों द्वारा भी उसे अत्यन्त महत्त्वपूर्ण माना
गया, जिसकी अद्भुत परम्परा आज तक अक्षुण्ण रूप में विद्यमान है।
मथानी रूपी विवेक से शास्त्र रूपी समुद्र के मथने से प्राप्त अमृत का
रसास्वादन कर उसे दूसरों को देने हेतु अद्भुत उपायों से युक्त शास्त्रों की रचना
की जानी चाहिए, जो अत्युदार एवं कल्याणकारी कुशलतापूर्ण शब्द-प्रयोग के
वाक्श्री से युक्त होनी चाहिए।
इस मर्म को जानकर भट्टारक चोंखापा ने त्रिरत्नकथायोग नामक इस संक्षिप्त
एवं सारवान् शास्त्र में स्पष्ट किया कि शास्त्र की रचना में सूक्ष्म युक्तिपूर्ण विवेक,
शास्त्रों का अववाद के रूप में प्रकटित परिशीलन तथा शब्द-प्रयोग में प्रवीण
वाक्श्री इन तीनों की पूर्णता आवश्यक है। इस प्रकार का अववाद सम्पन्न यह
ग्रन्थ बौद्धधर्म के अध्ययन के प्रयोजन एवं लक्ष्य को प्रकाशित करता है।
___संस्थान के इतिहास विभाग के प्रवक्ता गेशे छुलट्रिम फुनछोग ने इस ग्रन्थ का
संस्कृत एवं हिन्दी अनुवाद सम्पन्न किया, साथ ही, एक विश्लेषणात्मक भूमिका
सहित ग्रन्थ के अन्त में महत्त्वपूर्ण सामग्रियों से युक्त परिशिष्ट भी दिया है। अत: वे
प्रशंसा के पात्र हैं। इस कार्य के सम्पादन में मुख्य सहयोग कर्ता एवं मार्ग-दर्शक
प्रोफेसर डॉ० कामेश्वरनाथ मिश्र को भी धन्यवाद देना चाहता हूँ। प्रकाशन विभाग
के प्रभारी सहित समस्त सहयोगियों को भी ग्रन्थ के समुचित प्रकाशन हेतु
साधुवाद देता हूँ।
___ अत्यन्त हर्ष का विषय है कि तिब्बत पाठ के सम्पादन सहित शोधपरक इस
ग्रन्थ का प्रकाशन सम्प्रति अनेक भाषाओं में हो रहा है। आशा के साथ प्रार्थना
करता हूँ कि इस प्रकार के उत्तम अध्ययन प्रणाली वाले अववाद का विस्तार हो
तथा विचार-वृद्धि हो।
१६-०१-२००६
निदेशक
प्रो० गेशे डवङ् समतेन



སྔོན་གླེང༌།
༄༅། །རྒྱལ་བསྟན་ཡོངས་རྫོགས་ཀྱི་མངའ་བདག་ཞི་བདེའི་དེད་དཔོན་ཆེན་པོ་
༧ གོང་ས་༧སྐུ་ཕྲེང་བཅུ་བཞི་པ་ཆེན་པོ་མཆོག་གིས་རླབས་ཆེན་ཐུགས་བསྐྱེད་ཟབ་མོ་ཇི་
ལྟར་བཞེས་གནང་མཛད་པ་ལྟར། རྒྱ་གར་དབུས་གཞུང་ནས་ཀྱང་མཐུན་འགྱུར་རོགས་ཕན་
སྐྱོང་བཞིན་པའི་བཀའ་དྲིན་ཚད་མེད་ཐོབ་པ་ལ་བརྟེན་ནས་རྩ་ཆེའི་བོད་ཀྱི་ཆོས་དང་རིག་
གཞུང་མི་ཉམས་སླར་གསོའི་རྒྱུན་འཛིན་འབྱུང་ཐབས་སུ་དབུས་བོད་ཀྱི་ཆེས་མཐོའི་
གཙུག་ལག་སློབ་གཉེར་ཁང་འདི་བཞིན་འཛུགས་གནང་མཛད་པར་དགེ་མཚན་ཅི་ཆེར་
བྱུང་ཡོད།
༧གོང་ས་༧སྐྱབས་མགོན་ཆེན་པོ་མཆོག་དང་། རྒྱ་གར་དབུས་གཞུང་གི་གཞི་རྒྱ་ཆེ་
བའི་དམིགས་ཡུལ་གཞིར་བཟུང་ལྟར། འདི་གའི་སློབ་གཉེར་ཁང་གི་ངེས་སྟོན་པ་ཟུར་པ་
བཀའ་ཁྲི་༧སྐྱབས་རྗེ་ཟམ་གདོང་རིན་པོ་ཆེ་མཆོག་ནས་ཐུགས་འཁུར་མཛད་བཞེས་ཇི་སྙེད་
ཅིག་བསྐྱངས་པའི་ནང་ཚན་རྒྱལ་བའི་བཀའ་དང་བསྟན་བཅོས་རྣམས་ཀྱི་ཕྱི་མོ་ལེགས་
སྦྱར་སྐད་དུ་ཉམས་ཆགས་ཕྱིན་པ་དག་སླར་གསོའི་ཕབ་བསྒྱུར་གྱི་ལས་འགུལ་གསར་
འཛུགས་དང་འབྲེལ། ཐད་ཀར་ལམ་སྟོན་གཟིགས་རྟོགས་བསྐྱངས་པ་ནས་གུས་ཀྱང་ལས་
འགུལ་དེའི་ཁོངས་སུ་ཞུགས་རྒྱུའི་གོ་སྐབས་བཟང་པོ་ཐོབ་སྟེ། རྒྱལ་བའི་རྒྱལ་ཚབ་
བྱམས་པ་མགོན་པོས་མཛད་པའི་བྱམས་ཆོས་སྡེ་ལྔ་ཞེས་ཡོངས་སུ་གྲགས་པའི་ནང་ནས་
ཆོས་དང་ཆོས་ཉིད་རྣམ་འབྱེད་དེ་བཞིན་ལེགས་སྦྱར་སྐད་དུ་ཉམས་པ་སླར་གསོའི་ཕབ་
བསྒྱུར་ཞུ་ཐུབ་པ་བྱུང་ཞིང་། དེང་དུས་དང་མཐུན་པ་བོད་སྐད། ལེགས་སྦྱར་གྱི་སྐད། ཧིན་
སྐད་བཅས་གསུམ་གྱི་ཐོག་ནས་དཔེ་དེབ་དཔར་བསྐྲུན་ཞུ་ཐུབ་པ་བྱུང་བ་དང་། །
གཞུང་ལྟེ་བ་དེ་ལ་ཕན་པའི་བསྒྱུར་བྱ་དེབ་ཟུར་པ་རེ་ལེན་དགོས་པ་ཕྲན་ནས་རྗེ་ཙོང་
ཁ་པ་ཆེན་པོས་མཛད་པའི་རིན་པོ་ཆེ་རྣམ་པ་གསུམ་གྱི་གཏམ་གྱི་སྦྱོར་བ་ཞེས་པ་འདི་



xij
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཆེད་གཉེར་ཞུས་པ་ཡིན་ཅིང་། གསུང་འདིའང་གོང་མཚུངས་སྐད་ཡིག་གསུམ་ཐོག་ཡོད་
པ་བྱས་ཏེ་དཔེ་སྐྲུན་ཞུ་ཐུབ་པ་འདི་ནི་བདག་འདྲ་བས་རང་སྟོབས་ཀྱིས་དཔར་བསྐྲུན་དང་
བསྒྱུར་ཞུས་ཀྱང་ག་ལ་ནུས། འོན་ཀྱང་ལེགས་སྦྱར་གྱི་སློབ་དཔོན་ཆེན་པོ་ཀམེཤཱརནཱཐམིཐ་
མཆོག་གིས་ལེགས་སྦྱར་སྐད་ཐོག་སྡེབ་སྦྱོར་གྱིས་བཅིངས་ཤིང་། ཞུ་དག་གནང་རྒྱུའི་
མཚོན་ཞིབ་གཟིགས་ལམ་སྟོན་གང་མང་གནང་བ་ལ་བརྟེན་ནས་བྱུང་བས་ཐུགས་རྗེ་བླ་
མེད་དུ་ཆེ་ཞེས་ཞུ་རྒྱུ།
ལར་ནི་ཆེས་མཐོའི་གཙུག་ལག་ཁང་འདིའི་ངེས་སྟོན་པ་ཆེན་པོ་དགེ་བཤེས་ངག་
དབང་བསམ་གཏན་ལགས་ཀྱིས་དེབ་འདིར་གཟིགས་ཞིབ་ཐོག་དགྱེས་བཞིན་དུ་དཔར་
བསྐྲུན་ཞུ་རྒྱུའི་བཀའ་ཁྲོལ་སྐྱབས་འཇུག་གནང་བ་ལ་བརྟེན་ནས་བྱུང་བ་ཡིན་པས་གུས་
པས་སྙིང་ནས་བཀྲིན་རྗེས་དྲན་ཞུ་རྒྱུ།
གཞན་ཡང་མཐོ་སློབ་འདིའི་དཔར་བསྐྲུན་སྡེ་ཚན་གྱི་འགན་འཛིན་སྐུ་ཞབས་བསམ་
གཏན་ཆོས་འཕེལ་ལགས་དང༌། འཁྲུལ་ལས་པ་པདྨ་ཆོས་ལྡན་ལགས་དང་སྟོབས་རྒྱལ་
ལགས་དང་ཨེས་ པི སིདྷ་ལགས་བཅས་ལའང་ཕྱག་ལས་གང་ཐད་ནས་ཐད་ཀར་རོགས་
ཕན་ཐུགས་སྣང་ཅི་ཆེ་གནང་བྱུང་བར་ཤིན་ཏུ་ནས་བཀྲིན་ཆེ་ཞུ་རྒྱུ།
ཕྱོགས་གཞན་ཞིག་ལ། དེབ་འདིའི་བསྒྱུར་གྱི་ལས་ཀའི་ཐད་ལོ་མང་ནར་འགྱངས་ཕྱིན་
པ་དེ་ལ་ལན་བརྒྱར་བཟོད་གསོལ་ཞུ་རྒྱུ། གང་ལགས་ཞེ་ན། བོད་སྐད་ནས་ལེགས་སྦྱར་
གྱི་སྐད་དུ་བསྒྱུར་བ་ལ་ལེགས་སྦྱར་གྱི་སྐད་ཐད་གཞན་དབང་སྟབས་བསྟུན་དགོས་པ་དང༌།
བོད་སྐད་དུ་ཚིགས་བཅད་ཐོག་ཡོད་པ་ཇི་བཞིན་ལེགས་སྦྱར་གྱི་སྐད་དུའང་སྡེབ་སྦྱོར་གྱིས་
བཅིངས་དགོས་པས་སྡེབ་སྦྱོར་ཡོང་མིན་གྱི་དཀའ་ངལ་དང་། ཕྲན་ཀྱང་བར་ཆད་ལྟ་བུ་གློ་
བུར་ནད་མནར་ཡང་ཡང་བྱུང་བ་བཅས་ཀྱིས་ཏེ། མདོར་ན་ལས་ངན་དུས་སུ་སྨིན་པ་ལ་ཅི་
བྱར་ཡོད། ཡིན་ནའང་ཕྲན་ནས་ལས་འགན་དེ་བཞིན་ནམ་ཡང་མ་བརྗེད་པར་བྱས་ཏེ།



སྔོན་གླེང༌།
xiii
འབད་བརྩོན་ལན་བརྒྱར་ཆད་མཐུད་བྱས་འབྲས། ད་ལན་བསྒྱུར་ཞུས་ཟིན་ཏེ་དཔར་སྐྲུན་
ཐུབ་པ་བྱུང་བ་ནི་དགའ་སྒོམ་བྱ་འོས་པ་ཞིག་ཏུ་སེམས། །
གསུང་ལྟེ་བ་བོད་ཡིག་ཏུ་ཡོད་པ་དེ་ཞོལ་པར་གཞིར་བཞག་ཐོག པེ་ཅིང་དཔར་མ་
དང༌། གཙང་དཔར་དང་ཡང་མཚུངས་བསྡུར་བྱས་ཤིང་། ཞོལ་དཔར་ནང་མ་དག་ངེས་ཅན་
བྱུང་བ་འགའ་ཤས་འདུག་པ་མཆན་དུ་བཞག་ཡོད། །
ད་དུང་ཡང་སྐད་གསུམ་དུ་ཡོད་པའི་ནང་ནོར་འཁྲུལ་གང་བྱུང་བ་དང༌། དཔར་སྐྲུན་
གྱི་ཐོག་ལ་ནོར་འཁྲུལ་གང་བྱུང་བ་དག་ནི་མི་ཤེས་རྨོངས་པའི་དབང་གིས་ཡིན་པར་
དགོངས་ཏེ་ལེགས་བཅོས་དང་བཀའ་སློབ་ཐད་ཀར་གནང་སྐྱོང་ཡོང་བ་ཞེས་འབོད་བསྐུལ་
ཞུ་རྒྱུ། ཕྱི་ལོ་ ༢༠༠” ཕྱི་ཟླ་ ༡༢ ཚེས་ ༢s དགའ་ལྡན་ལྔ་མཆོད་ཆེན་མོའི་དུས་ཆེན་ཁྱད་
པར་ཅན་ལ་གནས་མཆོག་ཝཱརཱཎསཱི་རུ་གྲུབ་པར་བགྱིས་པའོ།། །།
དགེ་བཤེས་ཚུལ་ཁྲིམས་ཕུན་ཚོགས།



དཀར་ཆག་
དཔར་སྐྲུན་ཆེད་བརྗོད།
प्रकाशकीय
སྔོན་གླེང༌།
དཀར་ཆག
གླེང་བརྗོད།
རྗོད་བྱེད་གཏམ་གྱི་སྐོར།
ཀ། འཕགས་ཡུལ་དུ་གྲགས་པ།
༡། ཚིགས་མཛོད་ཁག་ཏུ་བཤད་ཚུལ།
༢། བསྟན་བཅོས་ཁག་ཏུ་བཤད་ཚུལ།
༣ གཏམ་དཔེ་དང་སྒྲུང་གཏམ་གྱི་སྐོར།
༤། ཕྱི་ཡུལ་དུ་དར་ཁྱབ་བྱུང་ཚུལ།
v། ཧིན་དིའི་རྩོམ་རིག་མཁས་པ་ཚོའི་བཤད་ཚུལ།
ཁ། གངས་ཅན་གྱི་ལྗོངས་སུ་གྲགས་པ།
༡། དམངས་ཁྲོད་དུ་བེད་སྤྱོད་བྱ་ཚུལ།
༢། བོད་ཀྱི་ཡིག་ཚང་ཁག་ཏུ་གསལ་བ།
༣། བཀའ་བསྟན་འགྱུར་དུ་གསལ་བ།
༤། གྲུབ་དོན། །



xvi
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བརྗོད་བྱ་རིན་པོ་ཆེ་གསུམ་གྱི་སྐོར།
འཕྲོས་དོན་རིགས་ལམ་སྐོར།
ཀ། སྤྱི་བཤད། །
ཁ། རིགས་ལམ་གྱི་གོ་དོན།
ག། དེང་དུས་ཀྱི་མཁས་པ་རྣམས་ཀྱི་བཞེད་ཚུལ།
ང༌། སྐབས་དོན་བཤད་པ།
༡། དབུ་མ་པའི་ལུགས་ལ།
༢། ཐལ་འགྱུར་བའི་ལུགས་ལ།
ཝ། སློབ་དཔོན་ལེགས་ལྡན་འབྱེད་རྗེས་འབྲངས་དང་བཅས་པ་ལ།
༤། ཞི་འཚོ་དཔོན་སློབ་ཀྱི་བཞེད་པ་ལ།
”། སེམས་ཙམ་པའི་ལུགས་ལ།
༄། མདོ་སྡེ་པའི་ལུགས་ལ།
༧། བྱེ་བྲག་སྨྲ་བའི་ལུགས་ལ།
པ། མུ་བཞི་བརྩི་ཚུལ།
ཁ། བསྡུས་གྲྭའི་སྐོར།
༡༠། བསྡུས་གྲྭའི་བསྡུས་ཚན་དབྱེ་ཚུལ།
༡༡། བསྡུས་གྲྭའི་རིགས་པའི་ཆེ་བ་ཕན་ཡོན་བསླབ་བྱ་སོགས།
༡༢། ཚད་མ་རིགས་གཏེར།
༡༣། མཐའ་རྒྱན་དེང་དུས་ཀྱི་ཉམས་ཞིབ།



དཀར་ཆོག
xvii
78-80
81-86
87-102
༡༤། གཞུང་དང་རིགས་ལམ་གཉིས་སྦྱོར་སྟངས།
༡། འཕྲོས་དོན་ཉམས་ལེན་སྐོར།
ཚིག་དོན་གཉིས་ཚོགས་ངག་གི་དཔལ་གྱི་སྐོར།
भूमिका
གཞུང་དངོས་གཞི།
ཁ་སྣོན་དང་པོ་ལམ་རིམ་ཉམས་མགར།
ཁ་སྣོན་གཉིས་པ་ལམ་གཙོ་རྣམ་གསུམ།
ཁ་སྣོན་གསུམ་པ་རྟེན་འབྲེལ་བསྟོད་པ།
ཁ་སྣོན་བཞི་པ་རྗེའི་གསང་བའི་རྣམ་ཐར།
ཁ་སྣོན་ལྔ་པ་རྩ་བའི་ཚིགས་བཅད་ཀ་ཕྲེང་།
ཁ་སྣོན་དྲུག་པ་ བརྒྱུd༢༩ThIRTIqqHT
103-112
113-116
117-129
131-141
143-144
145-146



༄༅། །བླ་མ་དང་རྗེ་བཙུན་འཇམ་དཔལ་དབྱངས་ངོ་བོ་དབྱེར་མི་ཕྱེད་པའི་ཐུགས་
རྗེའི་བདག་ཉིད་ཅན་ལ་ཕྱག་འཚལ་ཞིང་སྐྱབས་སུ་མཆིའོ། བརྩེ་བ་
ཆེན་པོས་དུས་ཐམས་ཅད་དུ་རྗེས་སུ་བཟུང་དུ་གསོལ།།
རིགས་པ་རྣམ་པ་བཞི་ཡི་ཚིག་གི་འཕྲུལ།།
སྟོང་དང་རྟེན་འབྱུང་འགལ་མེད་དོན་གྱི་འཕྲུལ།།
ཁམས་བསམ་དབང་པོ་ལ་གཟིགས་ཐབས་མཁས་འཕྲུལ།།
འགག་མེད་གསུང་གི་འཕྲུལ་ཆེན་གང་དེར་རྒྱལ།།
ཐོས་བསམ་སྒོམ་གསུམ་ཕྱོགས་སུ་མ་ལྷུང་ཞིང་།།
ལྟ་སྒོམ་སྤྱོད་གསུམ་ཟུང་འབྲེལ་ལམ་ཡངས་པོར།།
འཆད་རྩོད་རྩོམ་པ་གསུམ་གྱིས་འབྱེད་ལ་མཁས།།
རིན་ཆེན་རྣམ་པ་གསུམ་གྱི་གཏམ་ཡང་བརྗིད།།
ཅེས་སྙན་དངགས་ཀྱི་གཞུང་ནས་གསུངས་པ་དང་མཐུན་པའི་ཤིས་བརྗོད་ཀྱི་ལམ་
ནས་སྒོ་འཕར་ཡངས་པོར་ཕྱེས་ཏེ། གང་གླེང་བར་བྱ་བ་ནི། ཤར་ཙོང་ཁ་པ་ཆེན་པོ་བློ་
བཟང་གྲགས་པའི་དཔལ་གྱི་གསུང༌། རིན་པོ་ཆེ་རྣམ་པ་གསུམ་གྱི་གཏམ་གྱི་སྦྱོར་བ་
ཞེས་པ་འདི་ཉིད་ཀྱི་སྐོར་ཡིན་ལ། དེ་ཡང་དེང་དུས་ཀྱི་སྲོལ་དང་མཐུན་པ་ལྟར་བྱས་ན།
མཛད་པ་པོའི་ངོ་སྤྲོད་སོགས་དེ་འབྲེལ་གྱི་བཤད་པ་བྱ་རྒྱུ་མི་ཉུང་བ་ཞིག་འོང་རྒྱུ་ལ།
མཛད་པ་པོའི་ངོ་སྤྲོད་ནི་གསུང་འདིའི་བརྗོད་བྱའི་ངོ་སྤྲོད་དང་སྦྲགས་ནས་འོག་ཏུ་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དམིགས་བསལ་གྱིས་འཆད་པར་འདོད་པས་འདིར་སྤྲོ་བའི་ངལ་བ་མ་བྱས་ཤིང་། ཇི་སྐད་
དུ། རྗེ་གང་ཐང་པ་ཆེན་པོའི་གསུང་ལས།
དོན་གྱི་རྒན་པོ་ཚིག་གི་འཁར་བ་ལ།།
བརྟེན་ནས་་་་་་་
ཞེས་སོགས་གསུངས་པ་ལྟར་རྗོད་བྱེད་ཀྱི་ཆ་གསུང་འདིའི་མཚན་བཤད་པ་དང་
འབྲེལ་ཞིང་མཁོ་ཆེ་བ། གཏམ་ཞེས་བྱ་བ་འདིའི་འཕྲོས་བཤད་པ་ལ་འཇུག་པ་སྐབས་སུ་
བབས་པ་ཡིན་ནོ།།
རྗོད་བྱེད་གཏམ་གྱི་སྐོར།
དེ་ཡང་ཐོས་ཞིང་མཐོང་ནས་གོ་རྒྱ་བསྐྱེད་པའི་ཆེད་དུ་སེང་གེ་གནམ་འགྱིང་གི་
འགྲོས་ལྟར་ཕྱོགས་གང་ས་ནས་རགས་ཙམ་རྟོག་ཞིབ་བྱ་ཁུལ་བྱས་ན། སྤྱིར་བོད་ཀྱི་ཡིག་
ཚང་རྣམས་སུ་གཏམ་ཞེས་པ་འདིའི་སྐོར་ལྟ་གྲུབ་དང་ལྡན་པའི་བཤད་པ་ཞིག་ད་བར་
མཐོང་ཐོས་རིགས་མ་བྱུང་བ་དེ་ལ་བརྟེན་ནས། འདིར་རྟོག་དཔྱོད་འཇུག་པའི་སྒོ་ཙམ་
ཞིག་བསྐྲུན་པ་ལ་འདི་ལྟར། སོ་ནམ་མི་ཤེས་ན་གྲོང་རོགས་ལ་ལྟོས། ཞེས་སྲིད་པ་རྒད་
པོའི་དཔེ་ལྟར་ཐོག་མར་རྒྱ་གར་མཁས་པའི་བཞེད་པ་ནས་བརྩམས་ཏེ་བཤད་ན།
ཀ འཕགས་ཡུལ་དུ་གྲགས་པ།



གླེང་བརྗོད།
༡ ཚིག་མཛོད་ཁག་ཏུ་བཤད་ཚུལ། ཧིནྡྲི་ཡི་ཚིག་མཛོད་ཆེན་མོ་”ལས། ཀཐཱ་ནི།
ཀཐ་+ཨང་+ཊཔ་ཞེས་པའི་རྩ་བའི་མིང་དང་རྐྱེན་དེ་དག་ལས་གྲུབ། ༡། བཅིངས་པའི་
ངག་རྫུན་མའམ་བདེན་པ་ཅུང་ཟད་ལས་མེད་པའི་རྟོག་པ། ཀིས་ཡང་ན་ཀཧནི་སྟེ་བོད་
པའི་ཕལ་སྐད་དུ་གཏམ་དཔེ་ཞེས་གྲགས་པ་དེ་ལ་གོ། ༢། རྟོག་གེའི་རིགས་པ། བཤད་
སྦྱང༌། ཚིག་དོན་གྱི་དོན་ཇི་ལྟ་བ་བཞིན་དུ་གཏན་ལ་འབེབས་པའམ། ཕྱིར་རྒོལ་བ་རྣམས་
ཕམ་པར་བྱེད་པའི་སྦྱོར་བ་དང་ལྡན་པའི་ངག བཱད་སྟེ་རྩོད་པ། ཛམྦ་སྟེ་བརྗོད་པ། བིཏཎྜ་སྟེ་
སུན་ཅི་ཕྱིན་ཏུ་རྒོལ་བ་སོགས་ལ་གོ སྐབས་འགའ་ཞིག་རྩོད་ལན་བྱེད་དུས་ཕྱོགས་སྔ་ཕྱི་
གཉིས་སོ་སོར་འབྱེད་པ་ལའང་གོ ། སྐད་ཆ། བཤད་པ། ༤། བརྗོད་པའམ་ངག ཧིན་
དིའི་ནང་ཇུམལ་ཟེར་བ་ལའང་གོ ”། བིབར ཎ། བཡཱན། ཏཕསཱིལ་སྟེ་མཆན་ནམ་གསལ་
བཤད་ལ་གོ ༄༅། དྷརྨམོཙན། མཇཧབཱི། བཡཱན་སྟེ་ཆོས་ཀྱི་བརྒལ་ལན་ནམ་འགྲེལ་བཤད་
ལ་གོ ༧། དམིགས་བསལ་འགའ་ཤས་ཀྱི་སྐོར་བཤད་པའི་བཅོས་སྒྲུང་སྟེ། དེར་སྔ་ཕྱིའི་
པཱིཊིཀ་སོགས་ཡོད། པཱིཊིཀ་སྔ་མ་ལ་ཀཐཀ་གཅིག་ཟེར་ཞིང་། དེར་ཉན་མཁན་ཚོས་དེ་ལ་
སེམས་ཤུགས་སྤྲད་པ་སོགས་བྱེད། དེ་ནས་པཱིཊིཀ་ཕྱི་མ་དེ་ལ་བཤད་མཁན་དང་ཉན་
མཁན་སོ་སོའི་བསམ་འཆར་ལེན་པ་སོགས་སོ།།
གོང་གསལ་རྣམས་གོ་བདེ་གཙོ་བོར་བྱས་ཏེ་བསྒྱུར་ཁུལ་ཡིན་པས། ཚིག་དོན་
གང་ཐད་ནོར་འཁྲུལ་མཆིས་ཚེ་བཟོད་གསོལ་དང་དག་བཅོས་ཡོང་བ་ཞུ་རྒྱུ།
D་
ན
༡
དེབ་གྲངས་མང་པོ་ཡོད་པ། ནགེཎྜ ནཐ་ནས་ཞུས་ཆེན་བྱས་པ། བི་ཨར༠པུབ་ལི་ཤིང་ཀོ་པོ་རེ་ཤན། ལྡི་
ལི། ༡༡༠༠༩༣- ༡eLs



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
༢། བསྟན་བཅོས་ཁག་ཏུ་བཤད་ཚུལ། འདི་ནི་གཙོ་ཆེ་བ་སྙན་གཞུང་རྣམས་སུ་
འཁོད་པ་ལྟར་སྟེ། དེ་ཡང་བོད་རྒྱ་གཉིས་ཀར་ཁྱབ་པའི་སློབ་དཔོན་དབྱུགས་པ་ཅན་གྱི་
གཞུང་དེ་སྐབས་འདིར་ཆེས་འཚམས་པ་ཞིག་མཐོང་བས་དེའི་ལྟར་ན། དེས་མཛད་པའི་
སྙན་ངག་མེ་ལོང་མ་ལས།
ལྷག་པ་བརྗོད་པ་དང་ནི་གཏམ།།
ཞེས་སྙན་ངག་གི་ལུས་ལ་བཅད་ལྷུག་སྤེལ་མ་གསུམ་ཡོད་པ་ནས་ལྷུག་པ་ལ་
བརྗོད་པ་དང་གཏམ་ཞེས་མིང་ཙམ་ཞིག་ཐ་དད་པའི་དབྱེ་བ་གཉིས་བསྟན་པའི་མཇུག་ཏུ།
དེ་ཕྱིར་གཏམ་དང་བརྗོད་པ་ཞེས།།
མིང་གཉིས་དག་གིས་རིགས་གཅིག་མཚོན། །
ཞེས་མིང་གི་སྒོ་ནས་ཐ་དད་པ་ཙམ་ལས་དོན་ནི་ལྷག་མ་གཅིག་པུ་ལ་གོ་བར་
གསུངས། །
འོན་ཀྱང་ཕྱོགས་སྔ་མ་བྷམཧ་ཡི་འདོད་པ་ནི། འདྲེན་པ་རང་ཉིད་ཀྱི་སྤྱོད་ཚུལ་
བརྗོད་པ་ནི་བརྗོད་པ་དང༌། འདྲེན་པ་ལས་གཞན་འཁོར་དང་སྙན་ངག་མཁན་སོགས་ཀྱིས་
སྦྱར་བའི་འདྲེན་པའི་སྤྱོད་ཚུལ་བརྗོད་པ་ནི་གཏམ་ཡིན་ཟེར། གཞན་ཡང་སྒོ་དང་། གཞན་
སྒོ་དང་། ཡིད་བརྟན་པ་གསུམ་བརྗོད་པ་ལ་ཡོད་ཅིང་གཏམ་ལ་མེད། དེ་བཞིན་དུ་བུ་མོ་
འཕྲོག་པ་དང༌། གཡུལ་དང་། བསླུས་པ་དང༌། འདྲེན་པ་དར་བ་སོགས་དང་། སྙན་
ངག་མཁན་གྱིས་བསམ་པས་བྱས་པའི་རྟགས་ཡོད་པ་བཅས་བརྗོད་པའི་ཁྱད་ཆོས་སུ་བྱེད་
པར་གསལ།



གླེང་བརྗོད།
ཕྱོགས་ཕྱི་མ་སློབ་དཔོན་དཎྜི་ཡིས་ནི། གོང་གསལ་ཁྱད་ཆོས་རྣམས་བརྗོད་པ་དང་
གཏམ་གཉིས་ཀ་ལ་ཡོད་པར་སྒྲུབ་པའི་ཚུལ་གྱིས་ཕྱོགས་སྔ་མའི་འདོད་པ་ཇི་ལྟར་བཀག་
པའི་སྐོར། གཞུང་དེ་ཉིད་དུ་རྒྱས་པར་གསལ་བས་དེར་བལྟ་བའི་དོན་དུ་འདིར་མ་སྤྲོས།
ཡང་ཁམས་འགྲེལ་དུ་གསལ་བ་ལྟར་ན།
སྔོན་བྱུང་གཏམ་ལས་གྱུར་པ་དང༌།།
ཅིག་ཤོས་ལེགས་པ་ལ་བརྟེན་པ།།
ཞེས་སློབ་དཔོན་གྱིས་གསུངས་པ་དེ་དང༌། པཎྜིཏ་རིག་བྱེད་རྒྱ་མཚོའི་བཞེད་པ་
གཉིས་ཆེས་མཐུན་པ་བྱུང་བ་ལ་བརྟེན་ནས། བོད་སྔ་རབས་པའི་མཁས་པ་རྣམས་ཀྱིས་
པཎྜི ཏ་ཡི་བཞེད་པ་དེ་ལེགས་པའི་ཕྱོགས་སུ་མཛད་འདུག་པ་དེ་ཡི་ལྟར་ན། །
བརྗོད་པའི་མཚན་ཉིད་ལ། ལྷག་པ་གང་ཞིག སྔོན་བྱུང་གི་གཏམ་རྒྱུད་ལས་
དྲངས་པ་མ་ཡིན་པའི་རིགས་བརྗོད་པ་ཞེས་དང་།
གཏམ་གྱི་མཚན་ཉིད་ལ། ལྷུག་པ་གང་ཞིག སྔོན་བྱུང་གི་གཏམ་རྒྱུད་ལས་
བརྩམས་ཏེ་བརྗོད་པ་ཤས་ཆེ་བ་ཞེས་གསལ་བ་ལྟར་ཡིན་པར་སྣང་། །
ལར་ནི་འདི་དག་རྒྱ་གར་བ་རྣམས་ཀྱི་བཤད་པ་ཁག་བོད་དུ་དར་བ་ལས་བྱུང་བ་
ཞིག་ཡིན་པ་བརྗོད་མི་དགོས་པ་དེས་ན་དེ་དག་གིས་ནི། གཏམ་གྱི་སྐད་དོད་ལ་ཀཐཱ་ཞེས་
དང་། བརྗོད་པའི་སྐད་དོད་ལ་ཨཱཁྱུཡིཀའམ་ཨཱཁྱུན་ཟེར། དཔེར་ན། རྒྱལ་པོ་དགའ་བྱེད་ཀྱི་
ལོ་རྒྱུས་ལ་རཱམཱཡཎཀཐཱ་ཞེས་དང༌། སྐྱ་སེངས་ཀྱི་བུ་ལྔའི་ལོ་རྒྱུས་ལ་མ་ཧཱབྷརཏ་ཀཐཱ་
ཞེས་བརྗོད་སྲོལ་འདུག་པས། གོང་གསལ་པཎྜི ཏ་ཡི་བཞེད་པ་དེའང་མི་ལེགས་རྒྱུ་ཆེར་
མེད་པ་ཞིག་གོ།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གོང་གསལ་བྷམཧ་ཡི་བཤད་རྒྱུན་དེ་ཡང་སྔོན་གྱི་ཟློས་གར་ལ་མཁས་པའི་སློབ་
དཔོན་བྷརཏ་ཞུ་བ་དེས་མཛད་པའི་བྷརཏནཊཤསྡུ་ཞེས་པའི་ཟློས་གར་གྱི་བསྟན་བཅོས་
དེའི་ནང་དོན་ལྟར་བཤད་པ་ཡིན་འདུག་པ་མ་ཟད། བརྗོད་པ་དང་གཏམ། སྒོ་དང་གཞན་སྒོ་
སོགས་གོང་གི་དེ་དག་ཟློས་གར་ལ་ཉེ་བར་མཁོ་བ་ཞིག་ཀྱང་ཡིན་པར་གསལ། །
འོན་ཀྱང་བོད་སྐད་ཐོག་ཟློས་གར་གྱི་བསྟན་བཅོས་ད་ལྟའང་མེད་པར་སོང་། ཞིབ་
ཏུ་ཤེས་པར་འདོད་ན་དེ་ཉིད་དུ་བལྟ་བའམ་དེ་དག་བོད་སྐད་དུ་ཡོད་པ་བྱ་རྒྱུ་དེ་གལ་ཆེ་
བར་མཐོང་ངོ༌། །དེར་མ་ཟད་ཀཧནི་སྟེ་བོད་པའི་ཁ་སྐད་དུ་གཏམ་དཔེ་ཞེས་པ་དེ་དང་།
སྒྲུང་གཏམ་བཅས་ཀྱང་གཏམ་གྱི་ཁོངས་སུ་བཞེད་པར་འདུག་པས་ཁྱབ་ཆེའོ།།
༣། གཏམ་དཔེ་དང་སྒྲུང་གཏམ་སྐོར། དེ་ལ་བོད་སྐད་ཐོག་འདི་དག་གི་སྐོར་གྱི་
རྣམ་གཞག་མཛད་པའི་གཞུང་ཞིག་ད་བར་བདག་གིས་མཇལ་བའི་གོ་སྐབས་མ་བྱུང་
བས། རེ་ཞིག་རྒྱ་གར་གྱི་ཚིག་མཛོད་ཆེན་མོ་ཧིནྡྲིབིཤཱཀོཤ་ཞེས་པ་”ལས། འདི་དག་གི་
སྐོར་རྒྱས་བསྡུས་འཚམས་པ་ཞིག་གསལ་འདུག་པ་གོ་བདེ་གཙོ་བོར་བྱས་ཏེ་བསྒྱུར་ཞུས་
བྱས་ནས་ཐོག་མའི་ས་བོན་གྱི་ཚུལ་དུ་འདིར་བཀོད་ན། དེ་ལ་གཏམ་དཔེ་དང་སྒྲུང་གཏམ་
དེ་དག་གི་རྩ་བའི་འབྱུང་ཁུངས་ནི་རིག་བྱེད་ལ་ཐུག་ཡོད། དེ་ཡང་ཐོག་མར་རིག་བྱེད་ནང་
གི་སྔགས་ཀློག་ཐབས་སུ་གཏམ་དཔེ་དུ་མ་ཡོད་པ་དེ་དག་ཤོན་ཀ་ཡིས་བྱས་པ་བྲྀཧདྡེབཏཱ་
ཡི་ནང་དང༌། བླ་སློབ་དྲུག་གིས་བྱས་པ་བེདརྦདཱིཔིཀཱ་ཡི་ནང་དང༌། ཡཱསྐ་ཡིས་བྱས་པ།
ནིརུཀྟ་ཡི་ནང་དང་། སཱཡཎ་ཡིས་བྱས་པ་རང་གི་རིག་བྱེད་ཀྱི་འགྲེལ་པའི་ནང་དང་།
༡
reira
ན
در
དེབ་གྲངས་དུ་མ་ཡོད་པ་ལས་གཉིས་པ། རྩོམ་པ་པོ་དྷིརེནྡྲ་ ཝརྨ་ལ་སོགས་པ། ནཱགརཱིཔྲཙཱརིཎིསབྷཱ།
ཝཱརཱཎསཱི། ༡es༢



གླེང་བརྗོད།
སྱཡདཱིབེད་ནས་བརྒྱ་ཕྲག་བཅོ་ལྔ་པའི་མཇུག་ཏུ་བྱས་པ་ནི་ཏི་མཉྫརིཡི་ནང་བཅས་སུ་
བཤད་ཅིང་། དེ་ནས་བཟུང་སྔོན་གྱི་རབས་སོགས་ཀྱི་དཀྱིལ་ནས་མང་ཚོགས་སྤྲོ་བ་བསྐྱེད་
ཆེད་དང༌། སློབ་སྦྱོང་སྤྲོད་བྱེད་ཀྱི་ཐབས་སུ་ལེགས་སྦྱར་གྱི་སྐད་དཀྱུས་མའི་ནང་དུ་བྱུང་
བར་བཤད། འདིར་གཏམ་སྒྲུང་རྩོམ་རིག་གི་གཞུང་གཙོ་བོ་འགའ་ཞིག་གི་ངོ་སྤྲོད་མདོར་
ཙམ་ཞིག་བརྗོད་རྒྱུ།
ཀཔཉྩཏནྡྲ་སྟེ་གཏམ་རྒྱུད་སྡེ་ལྔ། དེ་ལ་ལེགས་སྦྱར་གྱི་སྐད་དུ་ཡོད་པའི་གཏམ་
དཔེའི་ཚོགས་ནས་འདི་ཉིད་སྔ་ཤོས་དང་ཡག་ཤོས་སུ་བརྩི། གཞུང་བྱེད་པ་པོའི་དམིགས་
ཡུལ་ཡང་། དང་ཐོག་ནས་རོ་ཉམས་དང་ལྡན་པའི་གཏམ་དཔེ་ཁག་གི་བརྒྱུད་ནས་
ལུགས་དང་སྤྱོད་བཟང་གི་སློབ་གསོ་སྤྲད་རྒྱུ་དེ་རང་རེད། དེ་ཡང་རྒྱ་གར་ལྷོ་ཕྱོགས་
མཧིལཱརོཔྱ་ཞེས་པའི་གྲོང་ཁྱེར་དུ་རྒྱལ་པོ་ཨམརཀཱིརྟིའི་བུ་ལྐུག་པ་རྣམས་ལ་ལུགས་དང་
ཀུན་སྤྱོད་སློབ་སྦྱོང་སྤྲད་ཆེད་བིཥྛ བརྨ་ནས་གཏམ་དཔེ་རིན་བྲལ་གྱི་ཚོགས་འདི་བྱས། དུས་
རབས་རིམ་བརྒྱུད་ཀྱི་ནང་རྒྱ་གར་གྱི་ལུང་པ་སོ་སོར་འདིའི་དཔར་བསྐྲུན་མི་འདྲ་བ་མང་
ཙམ་བྱུང་ཞིང་། ཇར་མན་པ་ལེགས་སྦྱར་ལ་དམིགས་བསལ་གྱིས་མཁས་པར་གྲགས་
པ་ཌོཀ་ཊར་ཧར་ཊེལ་ཡིས་དེ་དག་ལ་སློབ་སྦྱོང་བྱས་འབྲས་རིམ་པ་བཞིའི་ཐོག་ནས་དེ་
དག་ཡར་རྒྱས་ཕྱིན་པར་བཤད།
གཏམ་དཔེ་སྡེ་ལྔའི་ཡིག་གཟུགས་རྙིང་ཤོས་དེ་རྩ་བའི་ཁ་ཆེའི་ཡུལ་གྱི་ཕྱག་དཔེ་
ཏཾཏཱཁྱུཡིཀཱ་ཞེས་པའི་ནང་དུ་བཞུགས་ཤིང༌། དེང་སང་རྙེད་སོན་བྱུང་བ་ཡང་བཞི་ཙམ་
ཡོད་པ།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དང་པོ་ནི་ཕ་རན་སིའི་སྐད་རྙིང་པའི་ནང་ད་གཏམ་རྒྱུད་སྡེ་ལྔ་ཕབ་བསྒྱུར་བྱས་པ་
དེ་དང་། །
I
གཉིས་པ་ནི་གཎཌྷ་ཡིས་བྱས་པའི་བྲྀཧཀྵ ཐཱ་ཡི་ནང་དུ་འདྲེས་མའི་ངོ་བོ་དེ་དང་།
གསུམ་པ་ནི་རྒྱ་གར་ལྷོ་ཕྱོགས་ཀྱི་གཏམ་རྒྱུད་སྡེ་ལྔ་དང་། བལ་ཡུལ་གྱི་གཏམ་
རྒྱུད་སྡེ་ལྔ་དང་། ཧིཏོཔདེཤ་ནས་ཕྱུང་བའི་དཔར་མ་བཅས་དང༌།
བཞི་པ་ནི་ད་ལྟ་ཡོད་པའི་གཅེར་བུ་པའི་དཔར་མ་དེ་དང་བཅས་པའོ།།
གོང་གསལ་ཏཾཏཱཏྟཡི་ཀའམ་ཏཾཏཱཁྱུན་ཞེས་པ་དེ་ནི་བརྒྱ་ཕྲག་བཞི་པའི་ནང་དུ་
བརྩམས་པ་ཞིག་ཡིན་ཅིང་། དེའི་ནང་གི་གཏམ་དཔེ་རྣམས་གྲངས་ཚད་ཤིན་ཏུ་ཉུང་བ་མ་
ཟད། ལུགས་བཤད་པའི་ཚིགས་བཅད་ཕྱོགས་བསྡུས་རྣམས་ཀྱང་ཧ་ཅང་གི་བསྡུས་པ་
ཡིན་ཡང་ཉེར་མཁོས་གཏམས་པ་ཞིག་ཡིན། བསྒྱུར་དང་པོ་དེའི་རྩ་བའི་གཞི་འཛིན་ས་
དེའང་འདི་ཉིད་དེ། དེང་སང་རྙེད་དུ་ཡོད་པའི་གཏམ་རྒྱུད་སྡེ་ལྔ་འདི་ནི་པུཎབདྲ་མིང་ཅན་
གྱི་གཅེར་བུ་པའི་མཁས་པས་འཚོལ་སྒྲུབ་དང་གོང་འཕེལ་བཏང་བའི་གྲུབ་འབྲས་ཤིག་
རེད། ཁོང་གིས་ཕྱི་ལོ་ ༡༡༠༠ ལོར་གཞུང་ལྟེ་བ་དེ་ཞུས་དག་གཙང་མ་བྱས་ཤིང་།
གཞུང་དེར་ལུགས་བཤད་པའི་ཚིགས་བཅད་རྣམས་ཀྱང་བཅུག་ནས་ཡོངས་སུ་རྫོགས་
པར་བྱས་སོ།།
གཏམ་རྒྱུད་སྡེ་ལྔ་ལས་ཀྱང་ཆེས་སྔ་བ་གཏམ་དཔེ་རྣམས་ཀྱི་ཕྱོགས་བསྡུས་ནི།
སངས་རྒྱས་པའི་སྐྱེས་རབས་སུ་བཞུགས་པ་རྣམས་ཏེ། དེ་རྣམས་ནི་སངས་རྒྱས་ཀྱིས་
སྔོན་བྱང་ཆུབ་སེམས་དཔའི་སྤྱོད་པ་མཛད་སྐབས་ཀྱི་གཏམ་རྒྱུད་ཁག་ཡིན། དེ་དག་གི་



གླེང་བརྗོད།
གྲངས་ཚད་ཀྱང་ དrv༠ ཙམ་ཡོད་པ་དེ་རྣམས་པཱ་ལིའི་སྐད་དུ་བཞུགས་པའི་རྐྱེན་གྱིས་
འདིར་ཁུངས་ཙམ་དུ་བཀོད་པ་ལས་མཚུངས་བསྡུར་སོགས་ནི་རེ་ཞིག་བསྐལ་ལོ། །
གཏམ་རྒྱུད་སྡེ་ལྔའི་དམིགས་བསལ་གྱི་ཁྱད་ཆོས་ནི། གཏམ་དཔེ་རིང་པོ་གཅིག་
གི་ནང་དུ་གཏམ་དཔེ་ཐུང་ངུ་མང་པོ་མཐུད་ནས་བཤད་ཡོད་པ་དཔེར་ན། གཏམ་རྒྱུད་
དང་པོ་གྲོགས་ཀྱི་དབྱེ་བ། གཉིས་པ་གྲོགས་ཡོངས་སུ་ཐོབ་པ། གསུམ་པ་བྱ་རོག་དང་
འུག་པ། བཞི་པ་རྙེད་པ་དེ་མེད་པ་བཟོ་མཁན། ལྔ་པ་རྟོག་དཔྱོད་མེད་པར་ལས་བྱེད་མཁན་
སྟེ་གཏམ་རིང་པོ་ལྔ་ཡོད་པ་ལས་གཏམ་རྒྱུད་དང་པོ་ལའང་ནང་གསེས་གཏམ་ཁག་ ༡
ཡོད་ཅིང་གཞན་པ་རྣམས་ཀྱང་དེ་དང་འདྲའོ།།
ཁ། ཧིཏོཔདེཤ། ལེགས་སྦྱར་གྱི་གཏམ་གྱི་རྩོམ་རིགས་ནང་ནས་འདི་ཡང་ཚང་
མས་ཤིན་ཏུ་ནས་དགའ་པོ་བྱ་ཡུལ་གྱི་གཏམ་ཞིག་ཡིན་པ་མ་ཟད། སྙན་པོའང་ཡོད་པའི་
སྟེང་དུ་སྐད་ཀྱི་ཆ་ནས་ཀྱང་ལས་སླ་པོ་དང་ཤེས་བདེ་པོ་ཡོད་པས། རྒྱ་གར་ནང་དང༌།
ནུབ་ཕྱོགས་སུ་ལེགས་སྦྱར་གྱི་སློབ་དེབ་དང་པོ་དེ་ཆགས། འདི་ནི་བརྒྱ་ཕྲག་བཅུ་བཞི་
པའི་ནང་བངྒ་ལའི་རྒྱལ་པོ་དྷབལཙནྡྲ་ཡི་ལྟ་སྐྱོང་འོག་པཎྜི ཏནཱརཱཡཎ་ནས་བྱས་པ་ཞིག་གོ།
ག། དྲྀཧཀྐཐཱ། འདི་ནི་གཎྜgཡ་ཡིས་ཤ་ཟའི་སྐད་དུ་བཅིངས་པའི་གཏམ་རྙིང་པ་
ཞིག་ཡིན་ཅིང་། འདི་ལེགས་སྦྱར་གྱི་སྐད་དུ་བསྒྱུར་བ་ནས་བཟུང་འདིའི་ནང་གི་གཏམ་
དཔེ་རྣམས་ཡོངས་གྲགས་སུ་བྱུང་ངོ་། །
ང། བེཏཱལ༦ཙབི ཤཏི། འདི་ནི་བོད་སྐད་དུ་མི་རོ་གསེར་སྒྲུང་ཞེས་གྲགས་པ་དེ་
ཡིན། འདིའི་ནང་གི་གཏམ་གྱི་འཁོར་ལོ་དེ་ནི་རྒྱལ་པོ་བིཀྲམཱདིརྱ་ཡི་སྟོབས་ཀྱིས་ཕྱུག་པའི་
མི་ཚེ་ཁྱད་པར་བ་དང་འབྲེལ་བ་ཞིག་རེད། གཏམ་ཉེར་ལྔ་པོ་འདི་དག་ཕལ་ཆེ་བ་ནི་ཀཐཱ་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
སརིཏགར་དང༌། བྲྀཧཀྵ ཐཱམཾཛརི་ཡི་ནང་དུ་གཅིག་མཚུངས་སུ་རྙེད་དུ་ཡོད་ཅིང་། ཚང་
མས་དགའ་པོ་བྱ་ཡུལ་གྱི་དཔར་མ་དུ་མ་ཡོད་པ་དེ་དག་ནི་ལེགས་སྦྱར་གྱི་སྐད་ལྷུག་མའི་
ནང་དུ་ཐོབ།
ཤིཝདཱས་ཡིས་བྱས་པའི་པཾ ཙབིཤཏི་ཡི་ནང་ལའང་མང་ཆེ་བ་ལྷུག་མ་དང་། བར་
བར་དུ་བློཀ་ཡིས་ཁ་བསྐངས་ཏེ་ཡོངས་སུ་རྫོགས་པར་བྱས་འདུག ཛིབྷལདཏྟ་ཡི་དཔར་
མ་ནི་ཐམས་ཅད་ལྷུག་མའི་བདག་ཉིད་ཅན་དང༌། འདིའི་ནང་གི་གཏམ་དཔེ་རྣམས་ཕན་
ཚུན་ཁྱད་པར་ཕྲན་བུ་ཡོད་ནའང་། འདི་ནི་ཁ་ཆེའི་དཔར་མ་དང་དམིགས་བསལ་མཐུན་
པ་ཞིག་གོ །རོ་སྒྲུང་ནང་གི་གཏམ་དཔེ་རྣམས་ནི་ཡིད་ལ་སྤྲོ་བ་སྐྱེད་བྱེད་དང་ཤེས་ཡོན་
སྤེལ་བྱེད་དང་ཡ་མཚན་སྐྲུན་བྱེད་བཅས་སོ།།
དེ་མིན་སིདྷཱསནདཏྟཾ ཤིཀཱ་དང་། ཐུཀསཔཱཏི་དང་། གཞན་ཡང་གཅེར་བུ་པའི་རྩོམ་
རིག་ནང་དུ་བྷརཊཀདཱཧཱུྃ ཤིཀ་སྟེ་གོང་གི་དེ་ཡིན་ནམ་སྙམ། དེ་དང་ཀཐཱརཏྣཀར་སོགས་
དང་། ཇེནཔྲབཻདྷོ་བཅས་སུ་འཇིག་རྟེན་དགའ་བའི་གཏམ་དུ་མས་ཕྱུག་ཡོད། སངས་
རྒྱས་པའི་རྩོམ་རིག་ནང་དུའང་ཨབདཱན་སོགས་གཏམ་གྱི་མཛོད་ཅིག་ཀྱང་ཡོད།
དུས་རབས་དཀྱིལ་མའི་ནང་དུ་གཏམ་དཔེའི་ཚོགས་བརྩམས་པ་ནི། བརྒྱ་ཕྲག་
བཅུ་བཞི་པའི་ནང་མེཐིལཀོཀིལབིདྲུཔཏི་ཡིས་མཛད་པའི་པུརུཥཔརཱིཀཱ་ཞེས་པའི་ཡིག་
འཕྲོག་པའི་གཏམ་དེ་ཐོབ། གོང་གསལ་གཅེར་བུ་པ་དང་སངས་རྒྱས་པའི་གཏམ་ཚོགས་
རྣམས་ནི་ཆོས་སྤེལ་ཆེད་ཧ་ཅང་གི་སྙན་པོ་དང་རྒྱ་ཆེན་པོ་དག་བཞུགས་པར་གསལ།
༤། དེ་དག་ཕྱི་ཡུལ་དུ་དར་ཁྱབ་བྱུང་ཚུལ། དེ་ཡང་ཐོག་མར་ཤིན་ཏུ་སྙན་གྲགས་
ཆེ་བ་ཕ་རན་སིའི་རྒྱལ་པོ་ཁུསརོནོཤེརཝཾ་ (༣༡-rze} ཡིས་དུས་སུ་ཕྱི་ལོ་ ༣༣ ལོར་
དྷཱ



གླེང་བརྗོད།
ཧཀིམ་བུ་རཇོ་ཡི་ནས་གཏམ་རྒྱུད་སྡེ་ལྔའི་གཏམ་དཔེ་རྣམས་པཧལབཱི་སྐད་དེ་ཕ་རན་
སིའི་སྐད་རྙིང་པ་དང་གསར་པ་གཉིས་ཀྱི་བར་མའི་སྐད་ཀྱི་ནང་དུ་ཐེངས་དང་པོ་བསྒྱུར།
དེའི་གཏམ་རྒྱུད་དང་པོའི་ནང་གི་ཐོགལéདྡྷཨོང ཀརཊཀ་དང་། དམནཀ་མིང་ཅན་གཉིས་
བསྒྱུར་བའི་མིང་དུ་ཀལེལཱཧཝདིམནཧཞེས་ཡོངས་གྲགས་སུ་གྱུར།
ཕྱི་ལོ་ vs༠ ནང་ཡེ་ཤུའི་ཆོས་པ་བུད་མིང་ཅན་ཞིག་ནས་པཧལབི་འགྱུར་དེ་སི་རི་
ཡའི་སྐད་དུ་བསྒྱུར་ཅིང་། དེ་ནས་ཕྱི་ལོ་ ༧༩༠ ལོར་ཨབྲུgབིནཨལམུཀgནསཨ་རབ་ཀྱི་
སྐད་དུ་བསྒྱུར་རྒྱུའི་གོ་སྐབས་ཐོབ། ཁོང་ནི་ཁ་ཆེ་ཡིན་ཀྱང་དེའི་ཕ་པར་སིཀ་རེད་འདུག
འགྱུར་དེ་ལས་ཀྱང་དུས་རབས་སོ་སོར་ལེ་ཊིན་དང་། གི་རིཀ་དང༌། སི་པེན་དང་། ཨི་ཊ་
ལི་དང་། ཇར་མན་དང་། དབྱིན་སྐད་རྣམས་སུ་རིམ་པས་འགྱུར་ནས་དུས་རབས་བཅུ་དྲུག་
པའི་སྔོན་ཙམ་ལ་ཡོ་རོབ་ཀྱི་ལུང་པ་སོ་སོར་ཁྱབ་སྟེ། བིདཔཡི་ཞེས་པའི་མིང་ནས་ཕྱོགས་
ཐམས་ཅད་དུ་གྲགས་ནའང་། དེ་ཚོས་དེ་དག་རྒྱ་གར་གྱི་ཤེས་རིག་ཡིན་པའི་སྣང་བ་
ཙམ་ཡང་བྱུང་མྱོང་མེད་དོ། །ཡུ་ནན་གྱི་གཏམ་ཕྱོགས་བསྒྲིགས་བྱེད་མཁན་སྐད་གྲགས་
ཅན་ཨིསཔཕེབུལ་ཞེས་པ་དང༌། ཨ་རབ་ཀྱི་གཏམ་དཔེ་ཨལིཕལིལཱ་ཞེས་པ་སོགས་ཡིད་
མགུ་བར་བྱེད་པ་དེ་དག་གི་གཞི་རྩའང་རྒྱ་གར་གྱི་གཏམ་འདི་དག་གོ།
གྲུབ་འབྲས་ཡ་མཚན་པ་ཞིག་ལ། ཡོ་རོབ་ཀྱི་དུས་དཀྱིལ་ནང་བརལཱམ་དང་
ཇོཇེཕ་ཡི་གཏམ་དཔེ་ཞེས་པ་ཤིན་ཏུ་གྲགས་ཆེ་བ་ཞིག་བྱུང་བ་དེ་རེད། དེ་ནི་ཇོ ཇེཕ་ནས་
བརལཱམ་ལ་ཆོས་བསྟན་ཏེ་ཡེ་ཤུའི་ཆོས་ལུགས་སུ་བཅུག་པའི་སྐོར་ཞིག་སྟེ། དེའི་ནང་གི་
ཇོཇེཕ་ནི་སངས་རྒྱས་ཡིན་པ་དང་། བརལཱམ་ནི་བུདསཕ་སྟེ་བོདྷིསཏུ་ཡིན་པར་འདོད། དེ་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ལྟར་བྱས་ན་སངས་རྒྱས་རང་ཉིད་ཡེ་ཤུའི་ཆོས་པའི་ངོ་བོར་ཆོས་ལུགས་དེ་ནང་བྱུང་བ་
འདི་ནི་དེ་ལས་ཡ་མཚན་ཆུང་བ་ཞིག་ག་ལ་ཡིན།
དུས་རབས་དཀྱིལ་མའི་སྔོན་གྱི་ལོ་མང་པོར་སོང་བའི་དུས་ནས་ཧིབསྟེ་ཡཧདི་
རྣམས་ལ་གཏམ་དཔེ་གོང་གསལ་ལེ་ཊིན་སོགས་སུ་འགྱུར་བ་དེ་དག་གི་ངོ་སྤྲོད་བྱུང་ཟིན་
ཅིང་། སཱལོམཾསཇཇམེཊ་ཞེས་པའི་མིང་དུ་ཡོངས་སུ་གྲགས་པའི་གཏམ་དེའི་རྩ་བའང་རྒྱ་
གར་གྱི་གཏམ་དེ་ཚོ་ཡིན་པ་མ་ཟད། བཱཡིབིལ་ཡི་གཏམ་མང་པོའི་རྩ་བའང་རྒྱ་གར་གྱི་
གཏམ་དེ་ཚོ་ཡིན་པར་འདོད་དོ།།
ཡུནནི་རྒྱལ་པོ་སྙན་གྲགས་ཅན་སིཀཾདར་ཡི་འཇིག་རྟེན་དགའ་བའི་གཏམ་དེའང་
རྒྱ་གར་ལ་བརྟེན་པ་ཡིན་པར་མངོན་ཏེ། དེ་ཡང་ཁོང་གི་མ་དེར་བུ་ཤི་བའི་མྱ་ངན་ཤུགས་
ཆེར་བྱུང་བ་དེ་བསལ་ཆེད། དཔྱོད་ལྡན་ཞིག་གིས་གང་དུ་ནམ་ཡང་ཤི་སྐྱོན་བྱུང་མ་མྱོང་
བའི་ཁྱིམ་ཞིག་ནས་ཟས་བཅུད་ལྡན་ཞིག་འཁྱེར་ཤོག་ཅེས་མ་དེ་ལ་སྨྲས་པ་བཞིན། དེས་
ཀྱང་རེ་བ་མ་ཟད་བར་དུ་བཙལ་ཀྱང་མ་རྙེད་པའི་མཐར། མ་རྒན་དེ་ལ་དངོས་ཡོད་ཀྱི་
གནས་ཚུལ་བཤད་པའི་སྐོར་དེ་རེད། དེ་ནི་སངས་རྒྱས་ཀྱིས་ཀྲྀཤགོཏམཱི་ལ་བསྩལ་བའི་
མདོ་དེ་བསྐྱར་ཟློས་བྱས་པ་དང་གཅིག་མཚུངས་སུ་སྣང་། །
དེ་ཙམ་དུ་མ་ཟད་དུས་རབས་དྲུག་པའི་སྔོན་དུ་རྒྱ་ནག་གི་ཚིག་མཛོད་ཆེན་མོ་རྙིང་
ཤོས་གཉིས་ཀྱི་ནང་དུའང་རྒྱ་གར་གྱི་གཏམ་ཚོགས་དེ་དག་བསྒྱུར་ཟིན་ཞིག་རྙེད་ཡོད།
དུས་རབས་དཀྱིལ་མའི་ནང་ཨེ་ཊ་ལིའི་སྙན་ངག་མཁན་པེཏཱརྐ་ཞེས་པ་དེས་མཛད་པའི་
འཛམ་གླིང་དུ་ཆེར་གྲགས་པའི་གཏམ་གཞུང་ཌེཀཱམེརཾ་ཞེས་པ་དེའི་ནང་གི་སྐད་གྲགས་
ཅན་གྱི་གཏམ་གྱི་འཁོར་ལོ་དེ་ད་ལྟའང་མ་ཉམས་པ་ཡོད་ཅིང༌། ཤེཀྑཔིཡར་ཡི་ཟློས་གར་



གླེང་བརྗོད།
13
མང་པོའི་གཏམ་གྱི་གཞིའང་ཌེཀམེརཾ་ནས་བླངས་པ་ཡིན་པ་དཔྱོད་ཞིབ་པ་རྣམས་ལ་ཚོར་
སྣང་བྱུང་། ཌེཀམེརཾ་ཡི་གཏམ་དཔེ་མང་ཆེ་བའང་རྒྱ་གར་གྱི་གཏམ་དཔེ་རྣམས་ཅུང་ཟད་
འཕེལ་བ་དང་འགྱུར་བའི་རྣམ་པ་ཞིག་ཏུ་མངོན་ནོ།།
ཤུཀསཔཱཏི་ཡི་གཏམ་དཔེ་རྣམས་ཀྱང་ཕ་རན་སིའི་སྐད་ནང་ཤིན་ཏུ་སྐད་གྲགས་
ཆེན་པོ་དང་འཇིག་རྟེན་དགའ་བར་ཆགས། ཕྱི་ལོ་ ༡༣༢༠ ནས་ ༣༠ བར་གྱི་ཧཱཕི ཛ་དང༌།
སཱདི་གཉིས་དང་དུས་མཚུངས་རྩོམ་འདྲི་བ་ཞིག་གིས་ཏཱཏཱིནཱམཱི་ཡི་མིང་ནས་ཕ་རན་སིའི་
སྐད་དུ་བསྒྱུར་བ་དེ་ཉིད་དེ་ནས་ལོ་བརྒྱའི་ནང་དུ་ཏུརྐའི་སྐད་དུ་འགྱུར་ཞིང་། དུས་རབས་
བཅོ་བརྒྱད་པར་ཀཱདིརཱི་མིང་ཅན་རྩོམ་འདྲི་བ་ཞིག་ནས་འདིའི་འགྱུར་གསར་པ་ཞིག་ཀྱང་
གྲ་བསྒྲིགས་བྱས། དེའི་ནང་གི་གཏམ་དཔེ་མང་པོ་ཡོ་རོབ་ནང་ཁྱབ་པ་བཅས་ཏེ་ཞིབ་པར་
ཤེས་པར་འདོད་ན་དེ་ཉིད་དུ་བལྟ་ན་ལེགས་སོ། །སྨྲས་པ།
དཔེ་གཏམ་བཤད་ན་བྱིས་པ་སྨྱོ། །
སྒྲུང་གཏམ་བཤད་ན་དར་མ་སྨྱོ། །
འཁྱལ་གཏམ་བཤད་ན་རྒན་རྒོན་སྤྱོ། །
སྟོང་གཏམ་བཤད་ན་གྲུབ་ཐོབ་སྨྱོ། །
ཞེས་པ་འདིའང་ངལ་བསོ་བའི་གཏམ་མོ། །
»། ཧིནྡིའི་རྩོམ་རིག་མཁས་པ་ཚོའི་བཤད་ཚུལ། གོང་གསལ་དེ་དག་ཤས་ཆེ་བ་
ནི་ལེགས་སྦྱར་ལ་མཁས་པ་རྣམས་ཀྱི་བཞེད་པ་ཁག་ཕྱོགས་ཙམ་བཀོད་པའི་དབང་དུ་
བྱས་ཤིང་། ད་ནི་གཙོ་ཆེར་ཧིནྡི་ཡི་རྩོམ་རིག་ལ་མཁས་པ་རྣམས་ཀྱི་བཞེད་སྲོལ་རྣམས་
མདོར་ཙམ་ཞུ་བའི་དབང་དུ་བཏང་ན། དེ་ནི་རྒྱ་གར་གྱི་སྙན་ངག་གི་བསྟན་བཅོས་ཀྱི་ལྟ་



14
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གྲུབ་”ཅེས་པའི་ནང་བཤད་པ་རྣམས་འདིར་ཕྱོགས་ཙམ་ཞིག་གོ་བདེའི་ཚུལ་དུ་བཀོད་ན།
དེ་ལས། །
ཚིག་ལྷུག་མ་ལ། གཏམ་གྱི་གཞིར་བྱས་པའི་ལྷག་མའི་རྩོམ་རིག་ཅེསཟེར་ནའང་
འགྲིགས། འདིའི་ནང་དུ་སྔོན་བྱུང་དང་། སྔོན་གྱི་རབས་ཞེས་པ་དང༌། སྤྱི་ཚོགས་དང༌།
ནང་ཚང་དང༌། སྲིད་དོན་དང༌། ཁྲིམས་དང་། ནོར་སྲིད་སོགས་ག་འདྲ་ཞིག་ཡིན་ཀྱང་
གཏམ་གྱི་གཞིར་བཅོལ་ཏེ་རང་ཉིད་ཀྱི་བསམ་ཚུལ་སྟོན་པ་དང་། དམིགས་བསལ་གྱིས་
I
བཤད་པ་བྱེད།
གཏམ་ཞེས་པ་ནི་དངོས་པོ་དང་། གནས་དང༌། གང་ཟག་དང༌། སྡེ་ཚན་སོགས་
གང་དང་ཡང་འབྲེལ་བ་ཡོང་སྲིད་པས། དེའི་སྒོ་ནས་འདྲི་རྩོམ་པས་མི་ཚེའི་ལོ་རྒྱུས་ཆ་
ཚང་ངམ་དམ་བུ་ཞིག་མཚོན་པར་བྱེད་པའམ་ཤེས་པར་བྱེད་པ་ལ་བརྩོན་པར་བྱེད།
འདི་འདྲ་བའི་རིགས་ཀྱིས་དམངས་ཀྱི་མི་ཚེའི་ནང་དུ་སྣང་བ་སྣ་ཚོགས་དང་། །
འགྱུར་བ་སྣ་ཚོགས་དང་། མི་ཚེ་འདྲ་མིན་སྣ་ཚོགས་ལ་སོགས་པ་མངོན་པར་གསལ་བར་
བྱེད་པའི་ཚེ། དམངས་ཀྱི་ཡིད་ལ་ཤེས་འདོད་བཟོད་མི་ཐུབ་པ་ཞིག་འཕེལ་ཅིང་། དེའི་ཚེ་
དེ་དག་ལྷག་པར་ཞི་བའི་ཆེད་དུ་དེ་ཚོ་བྱུང་བར་སྣང༌། དེ་ནས་རིམ་པར་ཤེས་རྒྱུད་ཡར་
རྒྱས་ཕྱིན་པ་དང་ལྷན་དུ་འདི་འདྲའི་རིགས་ཀྱི་རྩོམ་ཡང་མང་དུ་ཕྱིན་ཏོ།།
འདིར་ཟློས་གར་སོགས་ཀྱང་གཏམ་གྱི་བདག་ཉིད་ཅན་ལྷུག་མར་བརྩིས་ནས་
འགྲེལ་བཤད་བྱས་འདུག་ཅིང་། གཏམ་གྱི་བདག་ཉིད་ཅན་གྱི་ལྷུག་མའི་ངོ་བོ་ལྷག་མ་
ར
ནྟི
༡ ཌ སུརེཤཨགྲཝཱལ་ ཨེམ་ཨེཡིས་མཛད་པའི་བྷཱར ཏིཡ་ཀཱབྱཤསྔ་ཀེ་ སིདྡྷཱ ནྟ། ཨཤོཀཔྲཀཱཤན།
ནཡིདིལླི། ༡eet



གླེང་བརྗོད།
15
རྣམས་ནི། བཅོས་སྒྲུང་དང་། གཏམ་དཔེ་དང་། མི་ཚེའི་ལོ་རྒྱུས་དང་། བསམ་བློའི་བདག་
ཉིད་ཅན་གྱི་ལྷུག་མའི་འབྲི་རྩོམ་དང༌། རྣམ་པར་དབྱེ་བའི་བདག་ཉིད་ཅན་གྱི་ལྷུག་མའི་
དཔྱད་གཏམ་དང་། ཐ་ན་བརྗེད་ཐོ་ཡན་ཆད་ཀྱང་ལྷུག་མའི་ཁོངས་སུ་བཞག་འདུག དེ
དག་ཞིབ་ཏུ་ཤེས་པར་འདོད་ན་དེ་ཉིད་དུ་གཟིགས་རྒྱུ་ལས་འདིར་རང་སྐད་དུ་ཇི་བཞིན་
ཐོན་དཀའ། ལར་ནི་ནུབ་ཕྱོགས་ཀྱི་གཞུང་རྣམས་དང་འདི་དག་ཕྱོགས་གཅིག་པར་སོང་།
དབྱིན་སྐད་ཐོག་ཡོད་པའི་དེབ་དེ་རིགས་ལའང་ཉམས་ཞིབ་ཅིག་ངེས་པར་བྱེད་དགོས་
པར་སེམས་སོ། །སྨྲས་པ།
རྣམ་རྟོག་སྤྲོས་པའི་ཁྱོན་ལ་ཀུན་ཁྱབ་ཀྱང་། །
བུ་ག་ནམ་མཁའི་རྒྱ་ལས་འགོངས་མ་གྱུར། །
འོན་ཏེ་རྒྱ་ཁབ་རྩེ་ན་རི་རབ་ཀྱང༌། །
མཚོན་པའི་དཔེ་རུ་ཡོངས་སུ་གྲགས་འདི་འོ།།
ཞེས་པ་འདི་ཡང་ངལ་བསོ་བའི་གཏམ་མོ།།
ཁ། གངས་ཅན་གྱི་ལྗོངས་སུ་གྲགས་པ།
༡། དམངས་ཁྲོད་དུ་བེད་སྤྱོད་བྱ་ཚུལ། སྤྱིར་འཛམ་བུ་གླིང་དུ་མ་ཟད་འོ་ཅག་
གངས་ཅན་གྱི་ལྗོངས་སུའང་ལུང་ཚན་སོ་སོ་དང་མཐུན་པའི་སྐད་རིགས་ཐ་དད་པ་དུ་མ་
ཞིག་ཡོད་པ་དེ་དག་ཏུ། གཏམ་ཞེས་པའི་ཚིག་འདི་ཉིད་ཀྱང་དེ་མཚུངས་ཀྱི་བེད་སྤྱོད་
བྱས་དང་བྱེད་བཞིན་པ་དེ་དག་ཐམས་ཅད་ནི་འདི་ཙམ་ཞིག་ཅེས་གཅིག་ཏུ་ཁ་ཚོན་གཅད་



16
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
རྒྱུ་དེ་ནི་ཆེས་དཀའ་བའི་གནས་ཤིག་སྟེ། དེའི་ཕྱིར་འཕགས་ཡུལ་གྱི་སྙན་དངགས་པ་ཆེན་
པོ་སློབ་དཔོན་དཎྜིའི་གཞུང་མེ་ལོང་མ་ལེའུ་བར་པ་ལས།
དེ་ནི་ད་ལྟའང་རྣམ་རྟོག་སྟེ། །
དེ་དག་མ་ལུས་སུས་བརྗོད་ནུས། །
ཞེས་ཇི་སྐད་གསུངས་པ་ལྟར་དང་། ཡང་དེའི་མཇུག་ཐོགས་སུ།
འོན་ཀྱང་རྣམ་རྟོག་ས་བོན་ནི།།
སྔོན་གྱི་སློབ་དཔོན་རྣམས་ཀྱིས་གསུངས།།
ཞེས་འབྱུང་བ་དང་རྗེས་སུ་མཐུན་པ་འདིར་དཔེར་མཚོན་པ་ཙམ་ཞིག་ཞུ་ན།
ཀ། མི་ས་འོག་ལ་ལུས་ཀྱང་གཏམ་ས་སྟེང་དུ་ཁྱབ། ཅེས་དང་། དེ་མཚུངས་
གཏམ་སྙན་གྲགས་ཅེས་པ་དང་། གཏམ་དོན་གཉིས་མཚུངས་ཞེས་པ་ལ་སོགས་པའི་
གཏམ་དེ་དག་གི་དོན་ནི་སྐད་གྲགས་ལ་གོ་
ཁ། ཡང་གཏམ་ཨ་ཕས་བཤད་བྱ་དེ་ཨ་མས་བཤད། ཁྱི་བདག་པོས་བཀག་བྱ་དེ་
འགྲུལ་པས་བཀག ཅེས་དང་། གཏམ་ལ་གཏམ་ལན་མེད་ན་ཇེ་མང་། ཟས་ལ་ཟས་ལན་
མེད་ན་ཇེ་ཉུང༌། ཞེས་པ་ལྟ་བུ། དེ་བཞིན་དུ་དགོན་པ་དང་གྲྭ་ས་ཁག་ལ་གྲགས་ཆེ་བ་
ཚོགས་གཏམ་ཞེས་པ་དང་། ཁྱིམ་པ་རྣམས་ལ་གྲགས་ཆེ་བ་བག་གཏམ་ཞེས་པ་དང༌།
གཞན་ཡང་གཏམ་རྣ་ལམ་ལ་མི་འགྲོ ཞེས་པ་དང༌། གཏམ་ངན་ལྷགས་པས་འཁྱེར་ཞེས་
པ་ལ་སོགས་པའི་གཏམ་དེ་རྣམས་ཀྱི་དོན་ནི་སྐད་ཆ་ལ་གོ
ག། ཡང་ཧོར་པ་སྟེ་འབྲོག་རིགས་ཁག་དང་དམངས་ཁྲོད་ཀྱི་ངག་ལམ་དུ་ཁྱབ་ཆེ་
ཞིང༌། ལྷག་པར་ཚོགས་གཏམ་སོགས་གཏམ་གཏོང་བ་དང༌། གྱོད་དགེ་ཁ་མཆུ་སོགས་



གླེང་བརྗོད་
ལ་མེད་དུ་མི་རུང་བ་གཏམ་དཔེ་ཞེས་པ་དེ་རེད། དེ་ནི་དོན་ཐོག་གནད་དུ་བསྣུན་རྒྱུའི་ཚིག་
ཅིག་སྟེ། དེ་ནི་འདི་ལྟར། སྐད་ཆ་བརྒྱ་ལབ་ཀྱི་སྙིང་པོ་དོན་རེད། འོ་མ་བརྒྱ་ཤད་ཀྱི་སྙིང་པོ་
མར་རེད། ཅེས་དང༌། མེ་ད་འབར་ཟླ་དུས་དམར་ལྷབ་སེ། ཆུ་ད་ཁོལ་ཟླ་དུས་རླངས་པ་
འཁྱུར་རེ། ཞེས་དང་། དེ་བཞིན་དུ་བཟོ་རྒྱུ་ལ་ལྕེ་དབྱུགས། ལབ་རྒྱུ་ལ་མཆུ་དབྱུགས། ཞེས་
པ་ལ་སོགས་པ་མང་དུ་འབྱུང་བ་ལྟ་བུ།
ང། གཞན་ཡང་སྒྲུང་གཏམ་ཞེས་པ་སྒྲུང་ལ་གོ་བ་སོགས་མཐའ་ཡས་ཤིང་། དེ་
དག་ནི་དེའི་རིགས་ལ་དོགས་སྣང་ཅན་རྣམས་ཀྱིས་ཤེས་པ་རྒྱ་བསྐྱེད་དུ་གཏོང་བ་ལ་
འབད་པ་རིགས་སོ།།
ལར་ནི་དབུས་གཙང་ཕྱོགས་ལ་ཨ་ཁུ་བསྟན་པ་དང་གྲུ་གུ་རྡོབ་རྡོབ་གཉིས་དང༌།
མོ་བསྟོད་ཕག་མགོ་དང་ཨ་མཆོད་བྱིའུ་མགོ་གཉིས་བཅས་ཀྱི་སྒྲུང་ངམ་གཏམ་དཔེ་ཁག་
ནི་ཤིན་ཏུ་གྲགས་ཆེ་ཞིང་ཚང་མས་སྙན་པའི་ཚད་བཞག་ས་དེའོ། ཁམས་དང་ཨ་མདོ་
སོགས་སུའང་དེ་མཚུངས་ཡོད་པ་བཤད་མི་དགོས་ཀྱང་། ཤེས་རྒྱ་དང་ཐོས་རྒྱ་ཆེས་ཞན་
པ་བདག་འདྲ་བས་ནི་དེ་དག་འཚོལ་ཁུལ་བྱས་ཀྱང་། མི་ཚེ་ཆ་ཚང་དེའི་ནང་ཐིམ་རྒྱུ་ལས་
མ་འདས་མོད། ཡིན་ནའང་ཁམས་ཀྱི་ལུང་པ་ཕྱོགས་གཅིག་ལ་གྲགས་པ་འགའ་ཞིག་
བརྗོད་པ་ལ། །
དེ་ཡང་ཆོས་ཀྱི་དོན་དུ་ཕྱོགས་འགྲུལ་བྱེད་ཚུལ་ལ་མཚོན་ན། ཚོང་དཔོན་ནོར་
བཟང་དང་ལག་དོ་སྐར་མ་བཀྲ་ཤིས་གཉིས་ཀྱི་གཏམ་དཔེ་ལྟ་བུ་དང་།
ཡང་སྐྱེས་བུ་དམ་པའི་སྐོར་ལ་མཚོན་ན། བུ་ཡུང་དཀར་གྱི་གཏམ་དཔེ་ལྟ་བུ་དང་།



18
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཡང་བརྩེ་གདུང་གི་གཏམ་དཔེའི་ཐད་ལ་མཚོན་ན། ཕུ་ཡི་ཨ་ཕོ་ལེ་དེ་འབུམ་དང་
མདའ་ཡི་ཨ་ཞེ་ཟི་མ་ལྕམ་གཉིས་ཀྱི་གཏམ་དཔེ་ལྟ་བུ་དང༌། །
ཡང་འཇིགས་སྣང་ཅན་གྱི་གཏམ་དཔེའི་ཕྱོགས་ལ་མཚོན་ན། འདྲེ་ག་ལ་ཐོད་སྒྱུར་
དང༌། འདྲེ་སྒོ་ལུང་ལག་སྦྱར་གྱི་གཏམ་དཔེ་ལྟ་བུ་དང་། །
ཡང་སྒྲུང་རྐྱང་གི་རིགས་ལ་ཆ་མཚོན་ན། རལ་པ་ཚོའི་ཁྲབ་གཞུང་རྔོན་པ་ཁྱི་ར་རྡོ་
རྗེའི་སྒྲུང་ལྟ་བུ་སྟེ་དེ་དག་མཛུབ་མོའི་གྲངས་ཙམ་ཡིན་གྱི། གཞན་དུ་ན་བོད་ས་སྟོད་སྨད་
བར་གསུམ་དུ་དེ་དང་དེའི་རིཌ་སྙན་འཇེབ་ལྡན་པ་ཇི་སྙེད་ཅིག་ཡོད་པ་ནི་གོར་མ་ཆགས།
གནས་སྟངས་འདི་འདྲའི་ཐོག་ལ་འཛམ་གླིང་དམངས་དང་དཔུང་པ་མཉམ་གཤིབས་
བྱས་ཏེ་འགྲོ་གལ་ཆེ་བ་མཐོང་མཁན་ཡོད་ན། འདིའི་ཕྱོགས་ལ་ངེས་པར་དོགས་སྣང་
དང་གནས་ཚད་མཐོ་རུ་གཏང་རྒྱུའི་སྙིང་ལ་རུས་པ་བཅུག་དགོས་པ་འདུག་སྙམ།
༢། བོད་ཀྱི་ཡིག་ཚང་ཁག་ཏུ་གསལ་བ། རྒྱ་བོད་ཚིག་མཛོད་ཆེན་མོ་སོགས་སུ།
གཏམ་ཞེས་པའི་དོན་སྐད་ཆ་ལ་གོ་ཚུལ་སྤྱིར་སྟངས་ཐོག གཏམ་གླེང་། གཏམ་དོན་
འདྲིལ་བ། གཏམ་འདོད། གཏམ་རྒྱུད། གཏམ་པ། གཏམ་དཔེ། གཏམ་ཚོགས་སོགས་
ལ་གོ་བ་བཅས་མང་དུ་གསུངས། །
ཡང་སོག་པོ་ཆོས་གྲགས་ཀྱི་ཚིག་མཛོད་དུ་གྲགས་པ་ལས་ཀྱང་། གཏམ་ནི་ངག་
སྟེ་ཚིག་དུ་མ་འདུས་པ། གཏམ་གྱི་གཞི་ནི་སྐད་ཆ་བྱུང་བའི་གཞིའམ་རྒྱུ། ཚིག་གཏམ་
རྒྱལ་བ་ནི་ཁ་རྒྱལ་བའམ་གཤགས་རྒྱལ་བ། གཏམ་འདྲེས་པ་ནི་ཁ་འཆམ་པ་སོགས་ལ་
གོ་བར་བཤད་ཅིང༌།
-



གླེང་བརྗོད།
དག་ཡིག་མ་ནོར་ལམ་བཟང་ལས་ཀྱང༌། མི་དམངས་ཀྱིས་གཏམ་བརྗོད་པ་ནི་
སྐད་ཆ་བཤད་པ་དང་། ཡང་ན་ནོར་བཅོལ་བ་དང་གྱོད་ལ་བར་བཤད་ལ་སོགས་པ་གཏམ་
དང་ཞེས་སོགས་འབྱུང་བས་ཞིབ་པ་ནི་དེ་དག་དང་དེའི་རིགས་གཞན་ལའང་བལྟ་དགོས་
པར་སེམས་སོ།།
གཞན་ཡང་ལོ་རྒྱུས་ཀྱི་ཡིག་རིགས་ཁག་ཏུ་འབེལ་གཏམ་ཞེས་འབྱུང་བ་ནི།
མཁས་པའི་ཚོགས་སུ་ཕན་ཚུན་བཀའ་གནད་ཅན་གྱི་དོན་དག་ལྷོད་པའི་ཐོག་ནས་བཤད་
རེས་བྱེད་པ་ལ་གོ ཡང་འཇའ་ས་ཁག་དང་ཤེལ་བམ་དག་ཏུ་ “ངེད་ཀྱི་གཏམ།” ཞེས་
འབྱུང་བ་ནི་བཀའ་བཏང་བའི་དོན་ཡིན་པར་སེམས། དེང་སང་གཏམ་བཤད་ཅེས་གྲགས་
པ་དེ་ནི་མང་ཚོགས་སུ་ལེགས་སྦྱར་བཤད་པ་ལ་གོ་བ་བཅས་སོ།
དེ་ལས་གཞན་བོད་ཀྱི་རྒྱལ་རབས་ལོ་རྒྱུས་རྣམས་སུ་ནི་གཉའ་ཁྲི་བཙན་པོ་ནས་
ལྷ་ཐོ་ཐོ་རིའི་བར་སྒྲུང་དང་། ལྡེའུ་དང་། བོན་གསུམ་གྱིས་བསྐྱངས་པར་གསལ་བ་ལྟར་
ན། དེའི་ནང་གི་སྒྲུང་ཞེས་པ་དེ་ལར་ནས་སྔ་མོའི་མེས་པོ་རྣམས་ཀྱི་བྱུང་རབས་སྙན་ནས་
སྙན་དུ་བརྒྱུད་པ་རྣམས་ཤས་ཆེ་བའི་སྒོ་ནས་ཡུལ་ལུང་གོམས་གཤིས་དང་འབྲེལ་བའི་
གཏམ་རྒྱུད་རིང་ཐུང་སྣ་ཚོགས་ཞིག་བྱུང་བ་དེ་དག་ཡིན་པར་མངོན། །
དེ་མིན་ཏུན་ཧོང་གི་ཡིག་ཆར་བསྒྱུར་ཡིག་གི་ཐད། རྒྱལ་པོ་རཱམཎ་ཡི་གཏམ་
རྒྱུད་ཀྱི་འགྱུར་ཤིན་ཏུ་ལེགས་པ་ཁག་གཉིས་དང་། རྒྱ་ནག་གི་སྔོན་གྱི་རྒྱལ་པོ་མང་པོའི་
ལོ་རྒྱུས་དང་། དེ་བཞིན་བོད་ཀྱི་བཙན་པོའི་གདུང་རབས་སོགས་མི་ཉུང་བ་ཞིག་ཡོད་པ་
མ་ཟད། དེ་དག་རྡོ་རིང་གི་ཡིག་ཆ་ཁག་བཅས་ཀྱི་ཡིག་གཟུགས་དང་ཚིག་གི་འགྲོས་
སོགས་ལ་དམིགས་བསལ་འབུར་དུ་ཐོན་པ་ཞིག་འདུག །དེ་ལྟར་ན་དེ་དག་འབྲི་མཁན་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ནམ་འབྲི་འཇུག་མཁན་ནི། སྐབས་དེ་དུས་ཀྱི་བློན་ཆེན་རྣམ་པའམ་གནད་ཡོད་ཁག་ཅིག་
ཡིན་པ་བཤད་མི་དགོས་པའི་ཐོག །དེ་དག་ཚད་ལྡན་མིན་པ་ཞིག་སུས་ཀྱང་ཁུངས་སྐྱེལ་
བྱེད་མི་ནུས་པས་ན། ཐོན་མི་གཅིག་པུའི་ཡིག་བཟོས་ཐོག་འགྲོ་དགོས་མིན་ཀྱང་བསམ་
པར་བྱ་བའི་གནས་སོ།།
གཞན་ཡང་གཏམ་པད་མའི་ཚལ་གྱི་ཟློས་གར་སོགས་དང་། མི་དབང་གི་རྟོགས་
བརྗོད་དང༌། གཞོན་ནུ་ཟླ་མེད་ཀྱི་རྟོགས་བརྗོད་དེ་བཅོས་སྒྲུང་སོགས་དང༌། དེང་སང་
གྲགས་ཆེ་བ་གཏམ་རྒྱུད་ཁག་དང་། དེ་མཚུངས་གཏམ་དཔེའི་སྐོར་ལ་བོད་དུ་སྔ་ཕྱི་ག་
དུས་བྱུང་བར་མ་ངེས་པ་གཏམ་རྒྱུད་རིང་ཐུང་མང་པོ་ཞིག་ཡོད་པ་དེ་དག་བོད་སྐད་དུ་
དར་དང་དར་བཞིན་པ་དང༌། དེ་མཚུངས་ནུབ་ཕྱོགས་པའམ་མགོ་སེའི་རིགས་ཀྱི་གཏམ་
དཔེ་ཁག་ཀྱང་དར་འགོ་ཚུགས་པ་བཅས་དང༌།
བོད་རང་གི་ཡིན་པ་ནི། ཆུང་ས་ནས་བྱ་སྒྲུང་བྱིའུ་སྒྲུང་སོགས་དང་། ཆེ་ས་ནས་
རྒྱལ་པོ་དང་བློན་པོའི་སྒྲུང་ཡང་ཡོད་ཅིང༌། ལྷག་པར་དུ་གླིང་རྗེ་གེ་སར་རྒྱལ་པོའི་སྒྲུང་ནི་
ཧ་ཅང་གི་གྲངས་འབོར་ཆེ་ཞིང་། དམངས་རྩོམ་གྱི་རིགས་གནས་ཡིན་པ་དང་། དུས་
དང་བསྟུན་ནས་ཡར་རྒྱས་དང་གྲངས་འབོར་མང་དུ་འགྲོ་བཞིན་པ་མ་ཟད། བོད་ཆོལ་ཁ་
གསུམ་གྱི་མི་ཚང་མས་དགའ་མོས་བྱ་ཡུལ་རྒྱལ་ཁབ་གཞན་ལ་ངོམ་དུ་ཆོག་པ་ཞིག་ཡོད།
༣། བཀའ་བསྟན་འགྱུར་དུ་གསལ་བ། ལར་ནི་བསྟན་པ་ཕྱི་དར་གྱི་དུས་སུ་དཎྜིའི་
གཞུང་བསྒྱུར་བ་ནས་བཟུང་། དེ་ཉིད་ཀྱི་རྗེས་འབྲངས་མ་ཡིན་པའི་གཞུང་གཞན་ཞིག་ད་
བར་དངོས་སུ་དར་ཁྱབ་བྱུང་བ་ནི་མི་གྲགས་ལ། དེའི་ལྟར་ན་བོད་ཀྱི་སྙན་གཞུང་རྣམས་



གླེང་བརྗོད།
སུ་གྲགས་པའི་གཏམ་གྱི་སྐོར་ནི། རེ་ཞིག་གོང་དུ་བརྗོད་ཟིན་པའི་དཎྜིའི་གཞུང་དེས་
འཐུས་པར་བྱས་ཏེ་བཞག
འདིར་ནི་འདུལ་བའི་སྡེ་སྣོད་དང་སྦྲེལ་བ་སྐྱེས་རབས་ཁག་གཉིས་ཙམ་དང༌། མདོ་
སྡེའི་ཁོངས་སུ་མདོ་མཛངས་བླུན་དང་། མདོ་སྡེ་ལས་བརྒྱ་པ་སོགས་ཀྱི་གཙོས་ཐེག་པ་ཆེ་
ཆུང་གི་མདོ་རྣམས་སུ་གཏམ་རྒྱུད་ཐོར་བུ་བ་མང་པོ་ཞིག་གསུངས་ཤིང་། བསྟན་བཅོས་
རྣམས་སུའང་ཐེག་པ་ཆེ་ཆུང་གི་མཁས་པ་མང་པོས་གཏམ་རྒྱུད་ཀྱི་སྐོར་ཇི་སྙེད་ཅིག་
གསུངས་པ་རྣམས་ནི། གཞོན་སྐྱེས་ཉམས་ཞིབ་པ་སྙིང་སྟོབས་ཅན་དེ་འདྲ་འབྱུང་སྲིད་པ་
ལ་ཆགས་བཞག་ནས། རྒད་པོ་སྟོབས་ཤུགས་ཀྱིས་དབེན་པ་བདག་ནི་རེ་ཞིག་ངལ་བསོ་
བའི་གོ་སྐབས་བླངས་སོ།།
འདིར་དོགས་སྣང་བྱ་དགོས་པ་ཞིག་ནི། བཀའ་བསྟན་བཀོད་བསྒྲིགས་མཛད་པོ་
རྣམས་ཀྱིས་བསྟན་འགྱུར་གྱི་ཕྱག་དཔེ་རྣམས་ཀྱི་སྡེ་ཚན་ཕྱེ་སྐབས་སྐྱེས་རབས་ཀྱི་སྡེ་ཚན་
(བསྟན་འགྱུར་གེ་པ་) དུ་གཏམ་རྣམས་སྡེ་ཚན་ལོགས་སུ་བཞག་ཡོད་ཅིང་། དེ་བཞིན་
མགོན་པོ་ཀླུ་སྒྲུབ་ཀྱི་མཛད་པ་ལའང་ཚོགས་གསུམ་གྱི་ནང་དུ་གཏམ་ཚོགས་ཞེས་པའི་སྡེ་
ཚན་ལོགས་སུ་བཞག་པ་སོགས་ལ་བལྟས་ན། དེ་དུས་ནས་གཏམ་གྱི་རྣམ་གཞག་གི་སྐོར་
མཁས་པ་དེ་ཚོའི་དགོངས་པ་རྒྱ་ཆེན་པོ་ཞིག་ངེས་པར་ཡོད་ཚོད་ཀྱང་། དེང་སང་དེའི་
རྗེས་ཙམ་ཡང་མི་མངོན་པ་འདི་ཡང་བསམ་པར་བྱ་བའི་གཞི་ཞིག་གོ །ད་ནི་བསྟན་
འགྱུར་དུ་གཏམ་ཚོགས་སྡེ་ཚན་ནང་གསལ་དེ་དག་གི་སྐོར་ངོ་སྤྲོད་རགས་པ་ཙམ་ཞུས་ན།
ཀ། སློབ་དཔོན་ཆེན་པོ་ཀླུ་སྒྲུབ་ཀྱིས་ཐེག་པ་ཆེ་ཆུང་གང་གི་ལམ་དུ་ཞུགས་ནས་
ཐར་པ་ཐོབ་པར་བྱེད་པ་ལ་གང་ཟག་དང་ཕུང་པོ་རང་བཞིན་གྱིས་སྟོང་པ་རྟོགས་དགོས་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
པ་རྒྱས་པར་གཏན་ལ་ཕབ་སྟེ་རྒྱལ་པོའི་རིགས་ལ་གདམས་པ། རྒྱལ་པོ་ལ་གཏམ་བྱ་བ་
རིན་པོ་ཆེའི་འཕྲེང་བ། རཱཛཔརིཀཐཱརཏྣམཱལཱ།
ཁ། ཡང་དེས་མཛད་པ། རྨི་ལམ་ཡིད་བཞིན་ནོར་བུའི་གཏམ། སྤྲུཙིནྟམཎིཔརིཀཐཱ།
འདིར་སེམས་ཅན་ཐམས་ཅད་ལྷ་དང་བླ་མ་དང་ཡིད་བཞིན་གྱི་ནོར་བུ་ལ་སོགས་པ་ལྟར་
བལྟ་དགོས་པ་གསུངས།
ག ཡང་དེས་མཛད་པའི་སྦྱིན་པའི་གཏམ། དཱནཔརིཀཐཱ། འདིའི་ནང་དུ་དབུ་མ་
འཇུག་པའི་ནང་གི་ཚིག་བཅད། ཐུབ་པས་དང་པོར་སྦྱིན་པའི་གཏམ་མཛད་དོ། །ཞེས་པ་
དེ་འགྱུར་མི་འདྲ་བ་ཙམ་ལས་གཞན་ཁྱད་པར་མེད་པ་ཞིག་བཞུགས།
ང་། ཡང་དེས་མཛད་པ་ཆོས་རྣམས་ཡོད་མིན་མེད་མིན་སྐོར་བསྟན་པ། སྲིད་པ་
ལས་འོངས་པའི་གཏམ། བྷཱཝསཾཀཱནྟཔརིཀཐཱ།
ཅ། དེ་བཞིན་དུ་སློབ་དཔོན་དབྱིག་གཉེན་གྱིས་མཛད་པ་མཐོ་རིས་ཀྱི་ཡོན་ཏན་
བདུན་དང་ལྡན་མི་ལྡན་གྱི་སྐྱོན་ཡོན་གྱི་སྐོར། ཡོན་ཏན་བདུན་ཡོངས་སུ་བརྗོད་པའི་གཏམ།
སསྟགཎཔརིབཱདནཀཐཱ།
ཆ། ཡང་དེས་མཛད་པ་སྦྱིན་པ་ལས་ཚུལ་ཁྲིམས་ལྷག་པའི་ཕན་ཡོན་བསྟན་པ།
ཚུལ་ཁྲིམས་ཀྱི་གཏམ། བྷིལཔརིཀཐཱ།
ཇ། ཡང་དེས་མཛད་པ་ཚོགས་གཉིས་ཀྱི་སྐོར། ཚོགས་ཀྱི་གཏམ། སཾབྷཱརཔརིཀཐཱ།
ཉ། དེ་མཚུངས་སློབ་དཔོན་རྟ་དབྱངས་ཀྱིས་མཛད་པ་མི་ཁོམས་པ་བརྒྱད་ཀྱི་སྐོར་
དང་དེས་ན་ཆོས་ཉན་དགོས་པ་བསྟན་པ། མི་ཁོམས་པ་བརྒྱད་ཀྱི་གཏམ། ཨ ཨཀཱཎཀཐཱ།



གླེང་བརྗོད།
གཞན་ཡང་སློབ་དཔོན་དཔའ་བོ་དང༌། སློབ་དཔོན་མཏིཙིཏ་དང༌། སློབ་དཔོན་
འཚོ་བྱིན་དང་། དྲང་སྲོང་ཆེན་པོ་ཟླ་བ་དང་། སྙན་དངགས་པ་ཆེན་པོ་དགའ་བའི་དབང་
པོ་ལ་སོགས་པ་རྣམས་ཀྱིས་མཛད་པའི་གཏམ་སོཌ་ཀྱང་བཞུགས། འདིར་མིན་པ་དམིཌ་
བསལ་གཞན་ཞིག་ལ་ཙནྡྲ་གོ་མིའི་གཏམ་རྒྱུད་ཅེས་པའི་སྐད་དོད་དུ་ཙནྡྲགོམྱཁྱུནམ་ཞེས་
གསལ་བ་འདི་ནི་སློབ་དཔོན་དབྱུགས་པ་ཅན་གྱི་བཞེད་པ་དང་ཕྱོགས་མཐུན་པར་བྱས་
ཀྱང་འགལ་བ་མེད་པ་ཞིག་ཀྱང་སྣང་ངོ༌།།
ནང་པའི་གཏམ་ཚོགས་འདི་དག་ནི་གོང་གི་སྙན་གཞུང་དང་། གཏམ་དཔེ་སོགས་
ལས་དོན་གཞན་དུ་གྱུར་པ། དངོས་སུ་ན་གང་འཆད་རྒྱུའི་དོན་དེ་ཉིད་དམངས་ཀྱི་དོན་དུ་
གླེང་བའི་ཚུལ་གྱིས། ཐུགས་ལ་ནི་བསྐུལ་མའམ་བསླབ་བྱ་སྟོན་པ་དམིགས་བསལ་ཞིག་
གོ །འདི་དག་དང་འདྲ་བ་བོད་ལྗོངས་སུའང་ཁ་ཆེ་ཕ་ལུའི་གཏམ་སོགས་འགའ་ཞིག་
སྣ ང་། ད་དུང་བོད་ཀྱི་བླ་ཆེན་མི་ཆེན་མཁས་པ་ཁག་གི་གསུང་འབུམ་ཇི་སྙེད་ཅིག་
བཞུགས་པ་རྣམས་སུ་ཞིབ་འཇུག་བྱ་རྒྱུ་ཇི་སྙེད་ཅིག་ཡོད་སྲིད་ན། དེ་རྣམས་སྨོན་པའི་
ཡུལ་དུ་བྱས་ཏེ་རེ་ཞིག་དེས་འཐུས་པར་བྱས་སོ།།
༤། འདིའི་གྲུབ་དོན། དེ་ལྟར་གཏམ་ཞེས་པའི་བརྗོད་བྱེད་ཀྱི་ཚིག་འདིའི་བཤད་པ་
ལ། རྒྱ་བོད་ཀྱི་ཚིག་མཛོད་ཁག་ནས། ཡུལ་གཉིས་ཀྱི་སྙན་དངགས་ཀྱི་གཞུང་གི་བར་
དང༌། དམངས་ཁྲོད་དུ་བེད་སྤྱོད་བྱེད་ཚུལ་ནས། རྒྱལ་བའི་བཀའ་བསྟན་ཁག་ཏུ་གསལ་
བའི་བར་བཅས་གོང་དུ་རགས་རིམ་ཙམ་བརྗོད་ཟིན་པ་རྣམས་ལ་འདིར་ཕྱོགས་བསྡོམས་
ཤིག་བྱས་ན། རྗེ་ཡིས་མཛད་པའི་གཏམ་འདི་ཉིད་གོང་གསལ་ཁག་གི་ནང་ནས། རེ་ཞིག་
བདག་གིས་ནི་བཀའ་བསྟན་དུ་བཞུགས་པའི་གཏམ་ཚོགས་དང་མཐུན་ཤས་ཆེ་བ་མཐོང་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
སྟེ། རྒྱུ་མཚན་གྱི་ཆ་ནས་བལྟས་ན་གཉིས་ཀ་གཅིག་ཏུ་ངེས་པས་སོ། །འོ་ན་གོང་གི་
རྙོགས་བཤད་མི་རྒན་གྱི་ཁ་སྤུ་དང་འདྲ་བ་དེ་གང་གི་དོན་དུ་ཡིན་ཅེ་ན། གཞན་གང་ཡང་
མིན་གྱི། བོད་སྐད་ཐོག་གཏམ་གྱི་རྣམ་གཞག་དཔྱིས་ཕྱིན་པ་ཞིག་ཡོང་རེ་ཅི་ཆེ་བྱས་ནས་
དེ་འདྲ་ཞིག་རང་བཞིན་གྱིས་ཐལ་སོང་ངོ༌།།
གཏམ་གྱི་སྦྱོར་བ་ཞེས་པའི་མཚན་ཟུར་གྱི་གོ་དོན་ཐོག་དམིགས་བསལ་གང་ཡོད་
ཐད། གོང་སོང་རྒྱ་གར་གྱི་མཁས་པ་ན་རེནྡནཱཐབསུ་ཡིས་མཛད་པའི་ཧིནྡྲི་ཡི་ཚིག་མཛོད་
ཆེན་མོ་ལས། ཀཐཱཡོག (སཾ་པུ༠) ཀཐཱཡཱ ཡོག ཏཏ། ༡ ཀཐཱཔྲསངྒ་སྟེ་གཏམ་འཕྲོས་
དང༌། ༢ གུཕྱུགའམ་བཱཏཏཱིཏ་སྟེ་ཕལ་སྐད་དུ་ཕར་བཤད་ཚུར་བཤད་ཅེས་ཟེར་བ་དེ་ལ་གོ
།ཞེས་གསུངས་འདུག་ཅིང་། འཕགས་ཡུལ་གྱི་ལེགས་བཤད་ཧིཏོཔདེཤ་སྟེ་དགེ་བའི་
གདམས་པ་ཞེས་པ་ལས། གཏམ་གྱི་སྦྱོར་བའི་དོན་ནི། མཁས་པ་ཉིད་དང་བདེན་པར་སྨྲ་བ་
ཉིད་གཏམ་གྱི་སྒོ་ནས་ཤེས་པར་འགྱུར། ཞེས་གསུངས། །
རྡོག་དོན་གཏམ་གྱི་སྦྱོར་བ་ཞེས་པ་ནི། གཏམ་གྱི་སྒོ་ནས་བཤད་པའམ་བཤད་པར་
བྱེད་པ་ལ་གོ་བར་སེམས། དེ་ལས་གཞན་ད་བར་གསལ་ཁ་གང་ཡང་མ་མཐོང་བས་རེ་
ཞིག་དེ་ཙམ་གྱིས་ཆོག་པར་བྱས་ཤིང༌། རྗེས་སུ་གསལ་ཁ་འདྲ་བྱུང་ཚེ་འདིར་ངེས་པར་
གསལ་བཤད་མཛོད་ཅེས་རེ་བསྐུལ་ཞུ་རྒྱུ། སྨྲས་པ།
འདི་ན་མཚན་འབྲེལ་བརྗོད་བྱེད་ཚིག་གི་འཕྲོས། །
གཏམ་གྱི་རྣམ་གཞག་ས་བོན་ཙམ་ཞིག་གླེང་། །
འདི་ཡིས་བསྐུལ་བའི་ཚུལ་གྱིས་གྲོགས་རྣམས་ལ།།
རྩོམ་གྱི་གྲུབ་མཐའ་ཤོད་ཅིག་ཅེས་ཀྱང་གླེང་།།



གླེང་བརྗོད།
ཅེས་ངལ་བསོ་བའི་གཏམ་ད་བྱས་སོ།།
དེ་ལྟར་རྗེའི་གསུང འདིའི་མཚན་གྱི་བཤད་པ་དང་འབྲེལ་ཞིང་། ཉེར་མཁོ་ཆེ་བའི
གཏམ་ཞེས་པའི་འཕྲོས་བཤད་པ་རེ་ཞིག་དེ་ཙམ་གྱིས་འཐུས་པ་བྱས་སོ།།
བརྗོད་བྱ་རིན་པོ་ཆེ་གསུམ་གྱི་སྐོར།
ད་ན་གསུང་འདའ་བརྗོད་བའི་ཆ་དང་འབྲེལ་ཞིང་གསུང་པ་པོའི་མཛད་རྣམ་དང་
ཁྱབ་ཅིག་དམིགས་བསལ་
གྱིས་འཆད་པ་སྐབས་སུ་བབས་པ་ཡིན་པས། དེ་ཡང་བརྗོད་བྱ་
ནི་། ཇི་སྐད་དུ།
གས་ལམ་ཕྲ་མོ་ཕྱེད་པའི་རྣམ་དཔྱོད་དང༌། །
པའི་ལུགས་གདམས་པར་ཤར་བའི་ཉམས་ལེན་དང༌། །
ཚིག་སྟེར་ཚུལ་ལ་མཁས་པའི་ངག་གི་དཔལ། །
ས་སྟེང་འདི་ན་རིན་ཆེན་རྣམ་གསུམ་སྣང་།།
དཔའི་ནང་དུ་བྱུང་བར་ལྟར་གྱི་བླ་ན་མེད་པའི་རིན་པོ་ཆེ་རྣམ་པ་
དlསུམ་ལ་རིན་པོ་ཆེ་ཞེས་གྲགས་པའི་ཚུལ་ནི། དེ་མ་ཐག་པའི་
ཚིགས་བཅད་ལྔ་པ་དེར་ཆེ
ཚེས་གསལ་བས་འདིར་གསལ་པོ་དག་ལ་གསལ་སྐྱོར་བྱེད་
དགོས་དོན་མེད་དོ།།
དེ་འདྲ་བའི་རིན་ཆེ
ཅ་གསུམ་པོ་དེ་ནི་རྗེ་རིན་པོ་ཆེ་གང་ཉིད་ཀྱིས་སྐུ་གཞོན་ནུ་ཉིད་
ནས་བཟུང་ངལ་བརྒྱས་འབད་དེ། རིམ་བཞིན་ཐུགས་ཉམས་སུ་བཞེས་པ་རྣམས་ད་
པ་བདེ་བླག་ཏུ་སྙིང་པོ་ལེན་འདོད་ཅན་གྱི་རྗེས་འཇུག་གི་གདུལ་



26
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བྱའི་ཚོགས་རྣམས་ལ་ཐུགས་བརྩེ་བ་ཆེན་པོས་དོན་བཟང་པོ་དང་ཚིག་འབྲུ་བཟང་པོའི་
སྒོ་ནས་ལེགས་པར་འདོམས་པ་ཞིག་ཡིན་པའི་ཚུལ་ནི་སྔ་རོལ་གྱི་ཚིགས་བཅད་དང་པོར་
གསལ་བ་ལྟར་ཡིན་པས། དེང་དུས་ཀྱི་གནས་སྟངས་ཀྱི་ཐོག་ནས་སྔོན་དུས་ལ་ཚོད་
དཔགས་བྱེད་པ་ཡིན་ན། དེ་ཡང་ལོ་རྒྱུས་རིགས་པ་དང་ཡོངས་སུ་འགལ་ཞིང་། དངོས་
པོའི་གནས་ཚོད་ལས་ཀྱང་རིང་དུ་བསྐལ་བའོ།།
དེ་དག་གི་མཇུག་ཐོགས་ཀྱི་ཚིགས་སུ་བཅད་པ་ལྔས་ནི་བླ་ན་མེད་པའི་རིན་པོ་ཆེ་
དང་པོ་དེའི་འགལ་རྐྱེན་མ་རྟོགས་ལོག་རྟོག་ཐེ་ཚོམ་གསུམ་དང་། ཡང་དག་པའི་ལྟ་བ་
ལས་ཕྱིར་ཕྱོགས་པའི་བློ་མིག་གི་དྲི་མ་རྣམས་རིགས་གཞུང་གཉིས་ལས་འོངས་པའི་
རིགས་ལམ་གྱི་བདུད་རྩིའི་ཆུས་ཡང་ནས་ཡང་དུ་བཀྲུ་དགོས་པར་བསྟན། ཚིགས་བཅད་
བཅུ་གཅིག་པས་ནི་བསྐུལ་མ་དང་བཅས་རྣམ་དཔྱོད་ཀྱི་ངོ་བོ་མདོར་བསྟན་ཅིང་། ཚིགས་
བཅད་བཅུ་གཉིས་པས་ནི་དེ་ལྟ་བུའི་རྣམ་དཔྱོད་དང་ལྡན་པ་དེས་ནི་རྒྱལ་བའི་དགོངས་པ་
ཇི་བཞིན་རྙེད་པར་འགྱུར་པའི་ཕན་ཡོན་བསྟན་ཏོ། །
ཚིགས་བཅད་བཅུ་གསུམ་པ་ནས་བཅོ་ལྔ་པའི་བར་གྱིས་ནི་དྲི་མ་མེད་པའི་རིགས་
གཞུང་རྣམས་ལ་སྦྱངས་པའི་ལས་དང་པོ་པ་རྣམས་ཀྱིས་བཀའ་དང་དགོངས་འགྲེལ་ཀུན་
གདམས་པའི་མཆོག་ཏུ་ཤར་བ་ལ་མཁས་པ་ཞེས་སྨྲ་དགོས་པའི་རྒྱུ་མཚན་དང་བཅས་པ་
བསྟན། ཚིགས་བཅད་བཅུ་དྲུག་པ་དང་བཅུ་བདུན་པ་གཉིས་ཀྱིས་ནི་གཞུང་ལུགས་
གདམས་པ་ཤར་བ་མེད་ན་ནོར་འཁྲུལ་ཇི་ཡོད་དང་། ཚིག་ཙམ་གྱིས་ཆོག་པར་འཛིན་པ་
རྣམས་ནི་རང་གིས་རང་བསླུས་པ་ཡིན་པའི་ཚུལ་བཅས་བསྟན་ཏོ།།



གླེང་བརྗོད།
དེས་ན་ཚུལ་དེ་དག་བདེ་བླག་ཏུ་རྟོགས་པའི་ཆེད་དུ་གསུང་བ་པོའི་མཛད་པ་རྣམ་
ཐར་ལས་བརྩམས་ཏེ་མདོ་ཙམ་གསལ་བར་བྱེད་པ་ལ། དེ་ཡང་འཇམ་མགོན་བླ་མ་ཙོང་
ཁ་པ་ཆེན་པོའི་རྣམ་ཐར་རྒྱས་པ་ལས།
ཁོང་ཕྱི་ལོ་ ༡༣༧༢ ཏེ་དགུང་ལོ་བཅུ་དྲུག་ལ་ཕེབས་སྐབས་སྔོན་དུས་ནས་ཐུགས་
འདུན་དྲག་པོ་ནར་མར་ཡོད་པའི་སྟེང་དུ་བླ་མ་ཆོས་རྗེ་པ་དོན་གྲུབ་རིན་ཆེན་གྱིས་ཀྱང་
བསྐུལ་མ་དང་། འབྱུང་འགྱུར་ལུང་བསྟན་བསླབ་བྱའི་ཚུལ་དུ་ཐོག་མཐའ་བར་གསུམ་གྱི་
བྱེད་སྒོ་ཡོངས་རྫོགས་མ་ཚང་བ་མེད་པ་འདོམས་པར་མཛད་པ་མ་ཟད། མཐུན་རྐྱེན་
གནང་སྦྱིན་སོགས་ཀྱང་ཚད་མེད་པ་གནང་། ཁོང་གིས་ཀྱང་ཇི་ལྟར་གདམས་པའི་དོན་
ཐམས་ཅད་ཐུགས་ལ་བཞག་པས། ཕྱིས་ཐོས་བསམ་སོགས་མཛད་སྐབས་ཀྱང་དེ་བཞིན་
དུ་བྱུང་བར་སྣང་། དེ་ལྟར་ལོ་དེ་ཉིད་ལ་ལམ་གྲོགས་འབྲི་གུང་ཐེལ་བའི་འབུལ་དཔོན་ལྡན་
མ་རིན་ཆེན་དཔལ་དང་། གཞན་ཡང་མདོ་སྨད་པའི་འགྲུལ་པ་མང་པོ་དང༌། ཞང་པོ་
གཉིས་བཅས་དང་ལྷན་དུ་ཁོང་མདོ་ཁམས་ལྷོ་བརྒྱུད་ཀྱི་ལམ་ནས་དབུས་གཙང་གི་
ཕྱོགས་སུ་བྱོན།
དགུང་གྲངས་བཅུ་བདུན་པ་ལ་དབུས་སུ་འབྱོར་ཏེ། མི་རིང་བར་ཁོང་སློབ་གཉེར་
མཛོད་ཆེད་ཐོག་མར་ཆོས་གྲྭ་ཆེན་པོ་བདེ་བ་ཅན་དུ་བྱོན། བདེ་བ་ཅན་པའི་རིན་པོ་ཆེ་སྟེ་
ཐང་པ་བཀྲ་ཤིས་སེང་གེ་དང་། གདན་ས་དགེ་སྐོང་པ་གཉིས་ཀ་ལ་ཆོས་འབྲེལ་གསན།
ཀློག་པའི་སློབ་དཔོན་གཙོ་བོ་བཤེས་གཉེན་ཆེན་པོ་ཡོན་ཏན་རྒྱ་མཚོ་དང༌། ཞར་ཆོས་པ་
༡
ཤོག་ངོས་ ༡༡༤ རྒྱ ལ་དབང་ཆོས་རྗེས་མཛད་པ། ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་ད་
བསྐྲུན། ༢༠༠༠



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་
སློབ་དཔོན་ཆེན་པོ་ཨུ་རྒྱན་པས་མཛད་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་རྟོགས་རྒྱན་རྩ་འགྲེལ་ལ་ལེགས་པར་ཐུགས་སྦྱོང་མཛད།
སྐབས་དེར་ཞག་བཅོ་བརྒྱད་ལས་མ་སོང་ཡང་གཞུང་འགྲེལ་གྱི་ཚིག་ཀུན་ཤིན་ཏུ་
བྱང་བར་ཐུགས་སུ་ཆུད། དེ་ནས་འཇམ་སྐྱའི་ཊིཀྐའི་ཐོག་ནས་ཕར་ཕྱིན་གྱི་བཤད་པ་
གསན་སྐབས། སྦྱོར་བ་རྩི་བ་སོགས་ཀྱི་ཐུགས་རྩོལ་ཆེར་མ་མཛད་ཀྱང་། མི་རིང་བར་
ཤེར་ཕྱིན་ཀྱི་ཚིག་དོན་གང་ཐད་ནས་ཤིན་ཏུ་མཁས་པར་གྱུར་པས། ཁོང་གི་ཐུགས་རབ་
ཀྱི་རྩལ་ལ་སློབ་དཔོན་དང་གྲོགས་མཆེད་ཐམས་ཅད་ཀྱང་ངོ་མཚར་དུ་འཛིན་པར་གྱུར།
དེ་ལྟ་བས་ན་རྒྱུ་ཐོས་བསམ་དེ་ལྟ་བུ་ལས་འབྲས་བུ་ཇི་ལྟར་བྱུང་ཚུལ་ནི། རྗེ་ཉིད་ཀྱིས་
མཛད་པའི་རྟོགས་བརྗོད་འདུན་ལེགས་མ་ལས།?
དེ་ལྟར་འབད་པས་ཀླུ་སྒྲུབ་ཐོགས་མེད་ལས། །
རིམ་བཞིན་བརྒྱུད་པའི་བྱང་ཆུབ་ལམ་རིམ་ལ། །
ཐུན་མོང་མིན་པའི་ངེས་པ་རྙེད་གྱུར་ནས། །
ཟབ་མོའི་གཞུང་མཆོག་ཕར་ཕྱིན་གདམས་པ་ཤར། །
ཞེས་ཇི་སྐད་གསུངས་པ་བཞིན་ནོ། །མདོ་སྡེ་རྒྱན་ནི་སྔར་ནས་ཐུགས་ལ་བཞུགས་
ཤིང་བཤད་གསར་དང༌། འཆད་པ་སོགས་ཀྱང་མཛད་མོད། ཡིན་ནའང་བྱམས་ཆོས་ལ་
ཤིན་ཏུ་མཁས་པར་གྲགས་པ་བདེ་བ་ཅན་པའི་བླ་མ་འཇམ་རིན་པ་ལས་སླར་ཡང་མདོ་སྡེ་
༡
ཤོག་ངོས་ »༧ ཞལ་འདོན་ཕྱོགས་བསྡེབས། ཝ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྐྲུན།
ee



གླེང་བརྗོད།
རྒྱན་སོགས་བྱམས་ཆོས་རྣམས་ལེགས་པར་གསན་ཅིང་ཐུགས་སུ་ཆུབ་པར་མཛད་པ་
སོགས་དེ་ཉིད་ལས།?
དེ་ནས་བྱང་ས་མདོ་སྡེ་རྒྱན་གཉིས་པོ། །
ལེགས་པར་སྦྱར་ཏེ་ཚུལ་བཞིན་རབ་འབད་པས། །
མི་ཕམ་ཆོས་རྗེའི་གཞུང་དང་རྗེས་འབྲང་གི།
གཞུང་ཀུན་ཉམས་སུ་ལེན་པའི་གདམས་པ་ཤར།།
ཅེས་གསུང་པ་ལྟར་ལགས། །
དེ་ནས་དགུང་ལོ་བཅུ་དགུ་པའི་སྟེང་དུ་གསང་ཕུ་དང་བདེ་བ་ཅན་སོགས་སུ་གྲྭ་
སྐོར་ལ་བྱོན། དེ་སྐབས་བློ་གྲོས་དང་ཆོས་སྐད་ཕུན་སུམ་ཚོགས་པའི་སྙན་གྲགས་དང་།
མཁས་པ་རྣམས་ཡིད་འཕྲོག་པར་གྱུར་ཏོ།།
དེ་ནས་གཙང་ཕྱོགས་སུ་འབྱོན་པར་བཞེད་དེ། ཐོག་མར་ཞ་ལུར་འབྱོར་བ་ན་ལོ་
ཙཱ་བ་མཁན་ཆེན་རིན་ཆེན་རྣམ་རྒྱལ་ལས་བདེ་མཆོག་མེཏི་བཅུ་གསུམ་མའི་དབང་དང་།
གཤེད་དམར་ལྷ་ལྔའི་དབང་བཅས་གསན། དེ་ནས་གདན་ས་ཆེན་པོ་དཔལ་ས་སྐྱར་ཕེབས་
ཏེ་ཕར་ཕྱིན་ཀྱི་གྲྭ་སྐོར་མཛད། དེ་མུས་ལ་སྟོད་བྱང་ལ་བྱོན་ནས་འདར་བཟང་ལྡན། ངམ་
རིང༌། འགའ་རོང་ཆོས་སྡེ་བཅས་སུ་གྲྭ་སྐོར་མཛད་དེ་ཇོ་མོ་ནང་མར་ཕེབས། ཆོས་རྗེ་
ཕྱོགས་ལས་རྣམ་རྒྱལ་ལས་སྦྱོར་དྲུག་གི་ཁྲིད་སོགས་གསན།
༡
ཤོག་ངོས་ ༤ ཞལ་འདོན་ཕྱོགས་བསྡེབས། ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྐྲུན།
meco



30
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་
བྱ
དེ་ནས་བོ་དོང་བརྒྱུད་མར་ལམ་སྤྱི་བོ་ལྷས་སུ་མཁན་ཆེན་པ་ལས་ལམ་རིམ་གྱི་
ལུང་ཞིག་གསན་ནས། ཆོས་གྲྭ་ཆེན་པོ་ཨེར་གྲྭ་སྐོར་མཛད་དེ་སྣར་ཐང་དུ་བྱོན། སྣར་ཐང་
གི་མཁས་པ་བླ་མ་དོན་བཟང་བ་ལས་བསམ་བཟང་གི་ཊཱིཀྐའི་སྟེང་ནས་མཛོད་ཀྱི་བཤད་
པ་ཚར་གཅིག་གསན་ཀྱང་དེ་ཙམ་ཐུགས་ཁེངས་པ་མ་བྱུང༌། དེ་ནས་ཉ་ཊཱིཀ་ཡིས་རྐྱེན་
བྱས་ཏེ་ཉང་སྟོད་དུ་ཕེབས་ཞོར་ལ་གནས་རྙིང་དུ་ཕར་ཕྱིན་གྱི་གྲྭ་སྐོར་མཛད།
དགུང་གྲངས་ཉི་ཤུར་ཕེབས་པའི་དབྱར་ཆོས་ལ་རྩེ་ཆེན་དུ་བྱོན་ནས་མཁས་དབང་
རིན་པོ་ཆེ་ཉ་དབོན་ཀུན་དགའ་དཔལ་བ་ལས་ཕར་ཕྱིན་གྱི་གཟབ་ཁྲིད་ཚར་གཅིག་གསན་
པས་རྗེ་ཉིད་ཐུགས་ཤིན་ཏུ་རངས་པར་གྱུར། བླ་མ་འདི་ཉིད་དང་། དེའི་སློབ་མ་གཞན་
གྱིས་ཀྱང་མཚམས་སྦྱར་ཏེ། རྗེ་བཙུན་རེད་མདའ་བ་དབྱར་དེར་ས་སྐྱ་ནས་རྩེ་ཆེན་དུ་
ཕེབས་འདུག་པ་ལས་མཛོད་རང་འགྲེལ་གྱི་ཐོག་ནས་མཛུབ་ཁྲིད་དུ་གསན་པས་རྗེ་ཉིད་
ཁོང་ལ་དད་པ་ཆེན་པོ་འཁྲུངས་ཤིང༌། བླ་མ་རྗེ་བཙུན་པའང་རྗེ་ལ་ཐུགས་ཤིན་ཏུ་འཕྲོཊ་
པར་གྱུར་ཏེ། ཐོག་མ་ཉིད་ནས་དཔོན་སློབ་གཉིས་ཀ་ཕན་ཚུན་ཤིན་ཏུ་ཐུགས་གཅུགས་
པར་གྱུར། ཡང་བསྐྱར་ཆོས་ཉན་བཤད་ཀྱི་ལུགས་སུ་མཛད་ནས་ཚར་གཅིག་གསན།
སྟོན་དུས་ཆོས་དབར་ལ་དཔོན་སློབ་གཉིས་ཉང་སྟོད་དུ་བྱོན་སྐབས་རྗེ་བཙུན་པ་
ལས་དབུ་མ་འཇུག་པ་ཚར་གཅིག་གསན། དེའི་དགུན་ཆོས་སུ་བདེ་བ་ཅན་དུ་བྱོན་ནས་
བཞུགས། དེ་རྗེས་སྐྱོར་མོ་ལུང་དུ་ཕེབས་ནས་མཁན་ཆེན་ཀ་བཞི་པ་བློ་གསལ་ལས་
འདུལ་བ་མདོ་རྩ་བ་འགྲེལ་པ་ཆ་ལག་དང་བཅས་པ་རྫོགས་པར་གསན། ཞར་ལ་མདོ་
རྩ་བའི་རྒྱ་ཆེར་འགྲེལ་གྱི་དབུ་ནས་ཉིན་རེ་བཞིན་མདའ་ཚད་མ་བཅུ་བདུན་རེ་ཙམ་མ་
ཆག་པར་ཐུགས་ལ་བཟུང་། དུས་དེ་ཙམ་ན་གསལ་སྟོང་འཛིན་མེད་ཀྱི་ངང་ནས་ཐུགས་



གླེང་བརྗོད།
རྩེ་གཅིག་པར་འབད་མེད་དུ་འཇུག་པས་མང་ཇའི་མགོ་མཇུག་འཁྱོངས་པ་བྱུང་སྣང་
ཡང་། ཁོང་གིས་དེ་འདྲ་བ་ལ་གཙིགས་སུ་ཆེར་མི་མཛད་པར་ཐོས་བསམ་སྒོམ་གསུམ་
ཟུང་དུ་སྦྲེལ་བ་ལ་མཐོང་ཆེན་དུ་མཛད་དོ།།
དེའི་དགུན་དུས་དེར་གནས་རྙིང་དུ་བྱོན་ནས་གནས་སྐབས་རིང་བཞུགས་དགོས་
བྱུང་བར་དེར་ཡོད་དོན་གཉེར་བ་རྣམས་དང༌། ཕྱག་ཕྱིར་བྱོན་པ་འགའ་ཞིག་གིས་ནན་
ཆེར་གསོལ་བ་བཏབ་པ་ལ་བརྟེན་ནས་ཐོག་མར་ཇི་ལྟར་གཟིགས་པའི་རིམ་པ་དང་
མཐུན་པ་མངོན་པ་ཀུན་བཏུས་ཚར་གཅིག་བསྩལ་བཤད་གནང༌།
དགུང་ལོ་ཉེར་གཉིས་པ་ལ་དཔྱིད་ཀར་སྣར་ཐང་བརྒྱུད་ས་སྐྱར་བྱོན་སྟེ། རྗེ་བཙུན་
རེད་མདའ་བ་ཆེན་པོའི་སྤྱན་སྔར་ཟླ་བ་བཅུ་གཅིག་ཙམ་བཞུགས་ནས་ཁོང་གིས་མངོན་པ་
ཀུན་བཏུས་ཀྱི་གཟབ་བཤད་ཚར་གཅིག་གསན་ཅིང༌། སྐབས་དེ་དག་ཏུ་ཚད་མ་རྣམ་
འགྲེལ་ལ་སྦྱང་བརྩོན་གཙོ་བོར་གནང་བཞིན་ཡང་། ཞར་ལ་དབུ་མ་འཇུག་པ་སོགས་ཀྱི་
བཤད་པ་དང༌། འདུལ་བ་ལུང་སོགས་བཀའ་བསྟན་མང་པོའི་ལུང་ཡང་རྗེ་བཙུན་འདི་
ཉིད་ལས་གསན། དེ་རྗེས་དཔོན་སློབ་གཉིས་ས་སྐྱ་ནས་ལ་སྟོད་བྱང་ངམ་རིང་དུ་ཆོས་
དབར་ལ་བྱོན་ཏེ་དབྱར་དཔྱིད་གཉིས་རིང་བཞུགས། རྗེ་བཙུན་རེད་མདའ་བས་མངོན་པ་
ཀུན་བཏུས་ཀྱི་ཊཱིཀ་ཆེན་མོ་ལེགས་བཤད་རྒྱ་མཚོ་ཞུ་བ་དེ་རྩོམ་བཞིན་པ་ལས། བརྩམས་
ཚར་རིམ་བཞིན་རྗེ་རིན་པོ་ཆེས་དེ་ཀུན་ཐུགས་སུ་ཆུད་པར་མཛད་ཐོག ཞུས་དོན་ལྟར་ཚད་
མ་རྣམ་འགྲེལ་གྱི་ཞིབ་བཤད་ཚར་གཅིག་ཀྱང་ལེགས་པར་གསན་ཏོ། གཞན་ཡང་
གསང་འདུས་རྩ་རྒྱུད་ཀྱི་བཤད་པ་དང་རིམ་ལྔའི་ཁྲིད་སོགས་ཀྱང་མང་དུ་གསན་པར་
སྣང་ངོ༌།།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
སྟོན་དེར་རྗེ་ཉིད་ཀྱིས་མར་བྲོ་ལྷ་ལུང་བའི་བླ་མ་བསོད་ནམས་གྲགས་པ་ལས་
ཀྱང་ཆོས་མང་དུ་གསན། སྐབས་ཤིག་ལ་སྐུ་མཚམས་བཅད་དེ་བཞུགས་པའི་བར་གསེང་
ལ་རྣམ་འགྲེལ་གྱི་རྣམ་བཤད་རིགས་མཛོད་ལ་གཟིགས་རྟོགས་མཛད་པས། ལེའུ་གཉིས་
པའི་ལམ་གྱི་རྣམ་གཞག་བསྟན་ཚུལ་ལ་ལེགས་པར་གཟིགས་པའི་རྐྱེན་བྱས་ཏེ། ཁོང་
དཔལ་ཆོས་ཀྱི་གྲགས་པའི་གཞུང་རིགས་པའི་སྲོལ་དང་བཅས་པ་ལ་དད་པ་མནན་མི་
བཟོད་པ་ཞིག་འཁྲུངས་པའི་རྐྱེན་བྱས། དེར་བཞུགས་རིང་རྣམ་འགྲེལ་གྱི་གཞུང་ནམ་
གཟིགས་སུ་དད་པའི་སྤུ་ལོང་གཡོས་ཏེ། སྤྱན་ཆབ་ཀྱི་རྒྱུན་གཅོད་མི་ཐུབ་པ་རྟག་ཏུ་
འོང་བ་ཞིག་བྱུང་བར་གསལ། དེ་ལྟར་ཚད་མའི་གཞུང་ལ་ཐོས་བསམ་མཛད་འབྲས་
ཀྱང་རྟོགས་བརྗོད་དེ་ཉིད་ལས།
བྱང་ཕྱོགས་འདི་ན་ཚད་མའི་གཞུང་ལུགས་ལ།།
སྦྱངས་དང་མ་སྦྱངས་དུ་མ་མགྲིན་གཅིག་ཏུ།།
མདོ་དང་སྡེ་བདུན་ཀུན་ལ་བྱང་ཆུབ་ཏུ།
བགྲོད་པའི་ཉམས་ལེན་རིམ་པ་ཡོད་མིན་ཟེར།།
འཇམ་པའི་དབྱངས་ཀྱིས་ཕྱོགས་ཀྱི་གླང་པོ་ལ།།
དངོས་སུ་འདི་རྩོམས་འདི་ནི་མ་འོངས་དུས།
འགྲོ་བ་ཀུན་གྱི་མིག་ཏུ་འགྱུར་རོ་ཞེས། །
གསུང་གི་གནང་བ་བསྩལ་བའང་ཚད་མར་བྱེད།།
དེ་ནི་མི་རིགས་སྨྲ་བའི་ཕུལ་བྱུང་དུ།།
མཐོང་ནས་ལྷག་པར་ཚུལ་དེར་དཔྱད་པ་ན།།



གླེང་བརྗོད།
ཚད་མ་ཀུན་ལས་བཏུས་པའི་མཆོད་བརྗོད་དོན།
ཚད་མར་གྲུབ་པར་ལུགས་འབྱུང་ལུགས་ལྡོག་གིས།།
རྣམ་གྲོལ་དོན་དུ་གཉེར་ལ་བཅོམ་ལྡན་འདས།།
ཚད་མར་བསྒྲུབས་ཤིང་དེ་ལས་དེ་ཡི་ནི།།
བསྟན་པ་ཁོ་ན་ཐར་འདོད་འཇུག་ངོགས་སུ།།
ངེས་པ་གཏིང་ནས་རྙེད་པས་ཐེག་གཉིས་ཀྱི།།
ལམ་གྱི་གནད་ཀུན་འདྲིལ་བར་རིགས་ལམ་ནས།།
ལེགས་པར་ཐོན་པས་ལྷག་པར་དགའ་བ་རྙེད།།
ཅེས་གསུང་པ་ལྟར་རོ།།
དགུང་གྲངས་ཉེར་བཞི་པར་ཁོང་སྣར་ཐང་དུ་བྱོན། བླ་མ་ལོ་ཙཱ་བ་དོན་བཟང་
པས་ཚད་མའི་ཊིཀྐ་ཞིག་མཛད་འདུག་པ་ཅིས་ཀྱང་གསན་དགོས་ཞེས་བཀའ་གནང་བ་
བཞིན་ཁོང་གིས་ཚར་གཅིག་གསན། ལོ་སྔོན་མའི་དཔྱིད་ཆོས་ལ་གྲྭ་སྐོར་མཛད་བཞེད་
ཀྱིས་པོ་ཏི་ཁ་ཡར་ཞིག་ལ་གཟིགས་རྟོག་མཛད་ནས། ད་ལན་དབྱར་ཆོས་སུ་གནས་
འདིར། རྣམ་འགྲེལ། མངོན་པ་གོང་འོག མདོ་རྩ། བཅས་ཀྱི་གྲྭ་སྐོར་མཛད། དེ་ནི་སྣར་
ཐང་དུ་གཞུང་བསྒྱུར་བཙུགས་པའི་ཐོག་མ་དེ་ཡིན་འདྲ། དུས་དེར་ཐེག་ཆེན་ཆོས་རྗེ་ཀུན་
དགའ་བཀྲ་ཤིས་ལས་ས་ལུགས་ཀྱི་བླ་མའི་རྣལ་འབྱོར་དང༌། འབིར་སྲུང་ཟབ་མོ་གཉིས་
༡
ཤོག་ངོས་ v༧ ཞལ་འདོན་ཕྱོགས་བསྡེབས། ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྐྲུན།
༡es



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གསན་ཅིང་། མཉམ་མེད་ནམ་མཁའི་རྣལ་འབྱོར་པ་ཆེན་པོ་ལས་སུ་ཀ་སིད དྷིའི་ཆོས་
སྐོར་རྣམས་ཚང་བར་གསན་ཏོ།།
དེའི་སྟོན་ཆོས་སུ་ཁོང་ཨེར་ཕེབས་ཏེ་བླ་མ་རྗེ་བཙུན་པ་ལས་དབུ་ཚད་མངོན་ཕར་
གྱི་མྱུ་གུ་སོགས་གསན་ཅིང་། རྟེན་འབྲེལ་གྱི་ཁྱད་པར་ཞིག་འོང་རེས་ཇི་ལྟར་གསོལ་བ་
བཏབ་པ་བཞིན་རྗེ་བཙུན་ཉིད་ནས་ཕར་ཕྱིན་དང་འདུལ་བ་གཉིས་ཁོང་ལ་ཡང་བསྐྱར་
ཚར་རེ་གསུངས། སྣར་ཐང་མཁན་པོ་ཀུན་དགའ་རྒྱལ་མཚན་པ་ལས་དབུ་མ་རིགས་
ཚོགས་ཐམས་ཅད་ཀྱི་ལུང་ཞིག་ཁོང་གིས་གསན་བཞེས་གནང༌། ལར་ནི་དུས་དེ་ཙམ་ན་
དབུ་མ་འཇུག་པའི་བཤད་པ་ཙམ་ལས་རྩ་ཤེ་སོགས་རིགས་ཚོགས་གཞན་གྱི་བཤད་པ་
གསན་པ་ཞིག་མ་བྱུང་བར་སྣང་།
དེ་ནས་དཔོན་སློབ་གཉིས་ཀ་ལྷན་དུ་ས་སྐྱར་བྱོན་ནས་རྗེའི་དེར་གོང་སྨོས་དཀའ་
ཆེན་རྣམས་ཀྱི་གྲྭ་སྐོར་མཛད། ལར་ནི་དེ་སྐབས་ཁོང་གིས་གཞུང་གཞན་པོ་ཏི་བཅུ་ལྷག་
གི་གྲྭ་སྐོར་མཛད་ཆོག་ཡོད་ཀྱང་། གྲྭ་ས་ཁག་གང་དུའང་སྲོལ་དེ་འདྲ་བྱུང་མྱོང་མེད་
སྟབས་རེ་ཞིག་དེ་ཙམ་དུ་བཞག་གནང་གདའོ། །
དེ་ནས་དབུས་སུ་ཕེབས་ཏེ། སོས་ཀ་གུང་ཐང་ཚེས་བཅུའི་སྐབས་ནས་བརྩམས་
ཏེ། གསང་ཕུ་དང་། རྩེ་དང་སོགས་གྲྭ་ས་ཆེན་པོ་རྣམས་སུ་རིམ་བཞིན་ཁོང་གིས་དཀའ་
ཆེན་ལྷག་མ་གསུམ་གྱི་གྲྭ་སྐོར་མཛད་ཅིང་། ཕར་ཕྱིན་ནི་སྔར་མཛད་ཟིན། དེའི་ཚེ་དབུས་
གཙང་གི་མཁས་པ་རྒྱ་མཚོ་ལྟ་བུ་ཀུན་གྱིས་ཀྱང་ཁོང་གི་ངོ་མཚར་བའི་ལེགས་བཤད་ཀྱི་
དགའ་སྟོན་ལ་ངོམས་མེད་དུ་རོལ་པས་དུས་འདའ་ཞིང་། སའི་ཁྱོན་ཀུན་ལ་ཁོང་གི་སྙན་
པའི་བ་དན་ཆེས་ཆེར་གཡོ་བར་གྱུར་ཏོ།།



གླེང་བརྗོད
དེ་ལྟར་ཐོས་བསམ་མཛད་ཚུལ་ལ་རྟོགས་བརྗོད་ལས་ཀྱང་།
མདོ་སྔགས་གཞུང་ལ་ངལ་བ་མང་བྱས་ཀྱང་།།
ཟབ་དོན་ཉམས་སུ་ལེན་དང་སྨྲ་བ་ན།། །
གང་ཡང་མ་བསླབས་ཅི་ཡང་མི་ཤེས་པའི།
ལྟ་བའི་ཚུལ་ལས་རིང་དུ་མ་སོང་བར།།
མཐོང་ནས་ལྷག་པར་ཀླུ་སྒྲུབ་གཞུང་ལུགས་ཀྱི།
ཟབ་མོ་འབྱེད་པའི་ཕྲ་བའི་རིགས་ལམ་ནས།།
ཡང་དག་ལྟ་བ་འདྲེན་པའི་གནད་ཀུན་ལ།།
ལེགས་པར་སྦྱངས་ཏེ་ཐེ་ཚོམ་ཆོད་པ་་བྱས།།
ཞེས་གསུངས་ཤིང་། དེའི་འབྲས་བུ་ཇི་ལྟར་བྱུང་ཚུལ་ཡང་།
ལྷག་པར་ཟབ་ཅིང་རྒྱ་ཆེའི་གསུང་རབ་ཚོགས།
བསྒྲིགས་པའི་གོ་རིམ་ཉིད་ལས་ལམ་གྱི་གནད།།
ཀུན་ལ་ངེས་སྟེར་བསླབ་པ་ཀུན་བཏུས་ལ།། །
བརྟེན་ནས་མདོ་སྡེ་ཀུན་ལས་བཏུས་པ་སོགས།།
ཀླུ་སྒྲུབ་ལུགས་ཀྱི་གཞུང་མཆོག་དུ་མའི་དོན།།
༡
ཤོག་ངོས་ ༣ ཞལ་འདོན་ཕྱོགས་བསྡེབས། ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྟན།
e༤



36
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་
ཉམས་སུ་ལེན་པའི་རིམ་པ་ལེགས་པར་མཐོང་།༡།
ཞེས་སོགས་སྔ་ཕྱི་རིམ་པར་གསུངས་པ་རྣམས་སོ།།
འདིའི་བར་དུ་གཙོ་བོ་མདོ་ཕྱོགས་ལ་ཁོང་གིས་གསན་བསམ་མཛད་ཚུལ་དང་། །
ཐུགས་ཉམས་བཞེས་ཚུལ་སྐོར་མཚོན་པ་ཙམ་ཡིན་ཅིང་། ད་དུང་ཞིབ་ཏུ་ཤེས་པར་འདོད་
ན། དེང་སང་ཁོང་གི་རྗེས་འཇུག་པ་དག་གི་ཐོས་བསམ་བྱེད་སྟངས་ལས་སྔོན་ཁོང་གི་
ཐོས་བསམ་མཛད་ཚུལ་ཇི་ལྟར་ཁྱད་པར་དུ་འཕགས་ཚུལ་རྣམ་ཐར་རྒྱས་པ་་ནང་གསལ་
བར་གསུངས་འདུག་པས། དེ་ཉིད་ཅིས་ཀྱང་ངེས་པར་མཇལ་ཐུབ་པ་བྱ་རྒྱུ་ནི་རྗེས་
འཇུག་གི་གདུལ་བྱ་རྣམས་ཀྱིས་ངེས་དགོས་པ་ཞིག་གོ །མ་ཟད་ཁོང་ཉིད་ནས་ཀྱང་དེ་
ལྟར་ཞལ་གྱིས་བཞེས་པ་ཡིན་པ་ནི་དེ་ཉིད་ལས། །
བླང་དོར་གནས་ལ་ཀུན་ནས་འཐོམས་པའི་མུན།།
ཡང་དག་ཐོས་པའི་སྒྲོན་མེས་མ་བསལ་བར།།
ལམ་མི་ཤེས་ན་ཐར་པའི་གྲོང་མཆོག་ཏུ།།
འཇུག་པར་འགྱུར་བ་སྨོས་ཀྱང་ཅི་ཞིག་དགོས།།
དེ་ཉིད་ཕྱིར་ན་མི་ཕམ་ཆོས་རྗེ་དང༌།།
འཛམ་གླིང་རྒྱན་དྲུག་མཆོག་གཉིས་ཞེས་གྲགས་པའི།།
གཞུང་ལ་ཕྱོགས་རེ་བ་དང་རགས་པ་རེས།།
༡
ཤོག་ངོས་ *ཞལ་འདོན་ཕྱོགས་བསྡེབས། ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྐྲུན།
༡ee༤
༢
ཤོག་ངོས་ ༡༩༡ ནས་ ༤ བར། གཞན་གོང་སོང་དང་མཚུངས། །



གླེང་བརྗོད།
ཚིམ་པར་མ་བྱས་ཀུན་ལ་ཞིབ་ཏུ་སྦྱངས།།
ཞེས་དང༌། །
ཁྱད་པར་ཚུར་རོལ་མཐོང་བས་དངོས་པོ་ཡི།།
དེ་ཉིད་གཏན་ལ་འབེབས་པའི་སྒོ་གཅིག་པུ།།
ཡང་དག་རིགས་པའི་གཞུང་གི་དཀའ་གནས་ལ།།
འབད་པ་དུ་མས་ཡང་དང་ཡང་དུ་སྦྱངས།།
ཞེས་སོ། དེ་བཞིན་དུ་ཉམས་བཞེས་མཛད་ཚུལ་ཡང་།
དེ་ལྟར་གདམས་པའི་གཏེར་དུ་གྱུར་པ་ན།།
ཐེག་ཆེན་གཉིས་ཀྱི་ཐུན་མོང་ལམ་དང་ནི
ཐུན་མོང་མིན་པའི་ལམ་གྱི་རིམ་པ་གཉིས།།
གནད་བསྡུས་ཚང་བའི་ལམ་ལ་འདྲིས་པར་སྦྱངས།།
ཞེས་དང༌། གཞན་ཡང་རྟོགས་བརྗོད་འདིར་མདོ་སྔགས་གཉིས་ཀའི་སྐོར་ཐོས་
བསམ་སྒོམ་གསུམ་མཛད་ཚུལ་རྒྱས་པར་གསུངས་ཤིང༌།
ཉམས་བཞེས་གནང་ཚུལ་རྒྱས་པ་ནི། རྗེའི་ལམ་རིམ་བསྡུས་དོན་མའམ་ལམ་
རིམ་ཉམས་མགུར་དུ་གྲགས་པ་དེ་ཡིན་ཅིང་། {དེ་ནི་དེབ་འདིའི་ཁ་སྣོན་དང་པོའི་ནང་
གསལ།}
༡ ཤོག་ངོས་ ”༢ ཞལ་འདོན་ཕྱོགས་བསྡེབས། ཝ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་ད་བསྐྲུན།
༡ee༤
༢
ཤོག་ངོས་ ༤༡།༤༢ ཝཱ་ཎ་མཐོ་སློབ་དགེ་ལྡན་སྤྱི་ལས་ཁང་ནས་པར་དུ་བསྐྲུན། ༡eee



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་
ཉམས་ལེན་གྱི་གནད་དམ་པ་ནི། རྗེའི་ལམ་གཙོ་རྣམ་གསུམ་དུ་གསུངས་པ་དེ་
ཡིན་ལ། {དེ་ཡང་དེབ་འདིའི་ཁ་སྣོན་གཉིས་པ་ནང་གསལ།}
ཉམས་བཞེས་དེ་ལྟ་བུ་གནང་བའི་འབྲས་བུ་མངོན་རྟོགས་ཀྱི་ཡོན་ཏན་ཇི་ལྟ་བུ་
ཞིག་འཁྲུངས་པའི་ཚུལ་ནི་རྟེན་འབྲེལ་བསྟོད་པ་ལས་གསུངས་པ་དེ་ཡིན་ཅིང༌། དེ་ནི་
དེབ་འདིའི་ཁ་སྣོན་གསུམ་པ་ནང་གསལ། }
མདོ་སྔགས་ཡོངས་རྫོགས་ཀྱི་མངོན་རྟོགས་ཇི་ལྟར་ཐུགས་ལ་འཁྲུངས་ཚུལ་ནི།
འཇམ་དབྱངས་ཆོས་རྗེས་མཛད་པའི་རྗེའི་གསང་བའི་རྣམ་ཐར་ལས་འབྱུང་བ་དེ་ཡིན་པ་
{དེ་ནི་དེབ་འདིའི་ཁ་སྣོན་བཞི་པ་ནང་གསལ།}བཅས་སོ།།
འཕྲོས་དོན་རིགས་ལམ་སྐོར།
ཀ སྤྱི་བཤད།
སྤྱིར་ཆེས་སྔ་མོ་ཞིག་ནས་ན་གཞོན་རྣམས་ཀྱི་རིགས་པ་རྒྱ་བསྐྱེད་དུ་གཏང་ཆེད་
སྲིད་པ་རྒད་པོ་རྣམས་ཀྱིས་ཡུལ་ལུང་སོ་སོར་ཐབས་ལམ་མི་འདྲ་བ་སྣ་ཚོགས་ཤིག་
འཚོལ་ཞིབ་བྱས་པ་ལས། བོད་ལྟ་བུ་ལ་མཚོན་ན་ལྡེའུ་ཞེས་པ་ཁ་ནས་རྩོད་པ་དང་།
ལག་པས་རྩེ་བ་གཉིས་ཀ་ལ་གོ་རྒྱུ་ཡོད་པ་ཞིག་བྱུང་ཞིང་། དེ་གཉིས་ཀ་རིགས་པ་
འཕེལ་ཐབས་ཤིག་ཡིན་པར་མཚུངས། ད་དུང་དེའི་རིགས་ཡུལ་ལུང་གང་སར་ཆེས་
དར་ཁྱབ་བྱུང་འདུག་ཅིང་། མིའི་དགོས་མཁོ་ལ་དེ་དག་མེད་དུ་མི་རུང་བ་ཞིག་ཡིན་
པའང་ཤེས་ཐུབ།



གླེང་བརྗོད།
དེ་ཡི་རིགས་ཡིན་ཀྱང་དེ་དག་ལས་ཆེས་ཁྱད་པར་དུ་འཕགས་པ་ནི། རིགས་ལམ་
ཞེས་པ་འདི་ཡིན། འདི་ནི་ཤེས་བྱའི་གནས་རྣམས་ལ་ལྟ་བའི་མིག་ལྟ་བུ་སྟེ། རྣམ་པ་
གཅིག་ཏུ་ན་ལུས་ལ་སྟོབས་དང་རྩ་ལ་སྐྱེད་པ་ལ་རྩལ་སྦྱོང་བྱེད་དགོས་པ་བཞིན་དུ། རིག་
པའི་སྟོབས་དང་རྩལ་སྐྱེད་པ་ལའང་རིགས་ལམ་ཆགས་པ་བྱ་རྒྱུ་གལ་ཆེ་ཞིང་། དེས་
རིགས་པའི་སྟོབས་དང་རྩལ་སྐྱེད་པ་ཡིན་པའི་གནད་ཀྱིས། སྔོན་བྱོན་ཕྱི་ནང་གི་མཁས་པ་
ཡོངས་ལ་འདི་སྐད་ཅེས་གྲགས་ཏེ། ཚིག་ལ་མཁས་པ་ལ་སྒྲ་དང་། དོན་ལ་མཁས་པ་ལ་
རྟོག་གེ་ཞེས་སོ། །དེ་ཙམ་དུ་མ་ཟད་ཀྱི། ཤེས་བྱའི་གནས་ཇི་འདྲ་ཞིག་ཡིན་ཀྱང་རིགས་
ལམ་འདི་ཉིད་མི་མཁོ་བའི་གནས་གཅིག་ཀྱང་མེད། དེ་ལྟ་བུ་བརྒྱ་གོ་གཅིག་ཆོད་འདི་ལ་
དུས་དང་གནས་སྐབས་ཀྱིས་མཚམས་འཛིན་བྱེད་པ་དེ་ནི་དེ་ཉིད་མི་ཤེས་པའི་རྟགས་ཡང་
དག་པའོ།།
ཁ རིགས་ལམ་གྱི་གོ་དོན།
ལར་ནི་ཐོས་པ་ཉུང་ཞིང་མི་རྒན་ཆོས་བཤད་བྱེད་མཁན་བདག་ལྟ་བུས་གཞུང་
ཆེན་རྣམས་ཀྱི་སྐོར་གླེང་ཁུལ་བྱེད་པ་ནི། མུན་ཁུང་ནང་སྦར་སྙོབ་བྱེད་པ་དང་གཉིས་སུ་
མེད་པར་སོང་མཁས་པ་རྣམས་ཐུགས་ཁྲེལ་བའི་རྒྱུ་ལས་མ་འདས་མོད། འོན་ཀྱང་
འདིར་དུས་དང་གནས་བབས་ཀྱི་དབང་གིས་དེ་འདྲ་ཞིག་བྱ་དགོས་བྱུང་བར་མཁྱེན་ལྡན་
རྣམས་ལ་སྙིང་ནས་བཟོད་གསོལ་དང་གནང་བ་ཞ་རྒྱ།



40
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
༢
ད་འོ་ན་ལྭ་བའི་ཐགས་ལ་ཟ་འོག་གི་རི་མོ་འདྲ་བའི་བཤད་པ་ཞིག་བྱ་བའི་དབང་
དུ་བཏང་ན། དེ་ཡང་རྒྱ་བོད་ཚིག་མཛོད་ཆེན་མོ་ལས། རིགས་ལམ་གྱི་དོན་ལ། ༡
རིགས་པའི་གཞུང་ལུགས་ཀྱི་སྲོལ། ༢ རིགས་ལམ་དཔྱོད་ལུགས། ༣ རིགས་ལམ་བཤད་
ལུགས་ཞེས་གསལ་ཞིང༌།
འདིར་ཡང་།
སྨྲ་བའི་ཁྱུ་མཆོག་འཕགས་པ་ཡབ་སྲས་དང་།།
ལོག་སྨྲ་ཚར་གཅོད་ཕྱོགས་གླང་གྲགས་པ་ལས།།
ལེགས་པར་འོངས་པའི་རིགས་ལམ་་་་་་་་།།
ཞེས་གསུངས་པ་བཅས་ལ་བརྟེན་ནས། སྐབས་འདིའི་རིགས་ལམ་ཞེས་པ་ནི།
མགོན་པོ་ཀླུ་སྒྲུབ་དང་འཕགས་པ་ལྷ། འཕགས་པ་ཐོགས་མེད་དང་དབྱིག་གཉེན། སློབ་
དཔོན་ཕྱོགས་གླང་དང་ཆོས་གྲགས་བཅས་ལས་ལེགས་པར་བརྒྱུད་པའི་རིགས་པའི་
དཔྱོད་ལུགས་སམ་སྲོལ་ཞིག་ལ་གོ་དགོས་པར་སེམས་སོ། །དེ་ལྟ་བུ་དེ་ནི་རིགས་ལམ་
གཙོ་བོའམ་ཐུན་མོང་མ་ཡིན་པ་ཞེས་ཀྱང་བྱ་དགོས་པར་སེམས་ཏེ། དེ་ལས་གཞན་ཕྱི་
རོལ་བྱེ་བྲག་པ་དང་། རིགས་པ་ཅན་པ་སོགས་ཀྱི་རྟོག་གེ་རིག་པའང་ཡོད་པས་སོ། །དེ་
ལྟར་ན་དེ་དག་རིགས་ལམ་ཐུན་མོང་བའམ་ཕལ་པར་བཞག་པ་ལས་འོས་མེད་དོ།།
༡
ར་སྡེ། སྨད་ཆ། ཀྲང་དབྱི་སུན་གྱིས་གཙོ་འགན་བཞེས་ནས་རྩོམ་སྒྲིག་བྱས་པ། མི་རིགས་དཔེ་སྐྲུན་ཁང་།
༢



གླེང་བརྗོད།
ག དེང་དུས་ཀྱི་མཁས་པ་རྣམས་ཀྱི་བཞེད་ཚུལ།
ཕལ་ཆེར་དེང་དུས་ཀྱི་མཁས་པ་རྣམས་ཀྱིས་དེ་དག་ཐུན་མོང་བ་ཡིན་པ་བཞེད་པ་
ཡིན་པས། དེ་ལ་ཅུང་ ཟད་བསམ་དགོས་པ་ཞིག་ནི་འདི་ཡིན་ཏེ། དེ་དག་གིས་བརྡ་སྤྲོད་
པ་དེ་ཕྱི་ནང་ཐུན་མོང་བ་ཡིན་པ་བཞིན་དུ་རྟོག་གེ་རིག་པ་དེའང་ཇི་སྲིད་བར་ཕྱི་ནང་ཐུན་
མོང་བ་ཡིན་པའི་ཁུངས་ལ། ཀླུའི་ཞབས་ཀྱིས་དབུ་མ་རྩ་ཤེ་སོགས་སུ་སྒྲུབ་ངག་ཡན་
ལག་ལྔ་ལྡན་དང་། ཐལ་འགྱུར་ཙམ་གྱིས་ཀྱང་བསྒྲུབ་བྱ་རྟོགས་པ་ཡོད་པར་གསུངས་པ་
དང༌། ཚད་མ་ལ་ཡུལ་ཡུལ་ཅན་གཉིས་ཀ་བཞག་པ་སོགས་མཚན་གཞིར་དྲངས་ཤིང༌།
གཞན་ཡང་དུ་ལྡན་ལ་ལ་དུ་ཡོད་ཀྱིས་མེ་ཡོད་སྒྲུབ་པ་དེ་དངོས་གནས་ལ་ཇི་འདྲ་ཞིག་
ཡིན་ཀྱང་རུང་། དོན་དུ་ན་རྒྱུ་འབྲས་ཀྱི་འབྲེལ་བ་ཤེས་ཆེད་རིགས་པའི་གཞུང་ལུགས་
རྣམས་སུ་དེ་ལྟར་གཏན་འབེབས་བྱས་པར་བརྟེན། ཕྱི་ནང་གཉིས་ཀས་དེ་བཞིན་དུ་ཁས་
ལེན་རྐྱང་བྱས། དེ་བཞིན་དུ་རི་བོང་གི་རྭ་དང་མོ་གཤམ་གྱི་བུ་ལྟ་བུའང་གཏན་མེད་ཀྱི་
དཔེ་རུ་རིགས་པའི་གཞུང་ལུགས་རྣམས་སུ་གཏན་འབེབས་བྱས་པར་བརྟེན། ལུགས་
གཉིས་ཀས་དེ་ཁོ་ན་ལྟར་འདོད་པ་ཞིག་ཡིན་པ་ལས། དངོས་གནས་ལ་ལས་འབྲས་ཕྲ་
ཞིང་ཕྲ་བ་རྣམས་ཀུན་མཁྱེན་མིན་པས་མཇལ་མི་ནུས་ན། སོ་སྐྱེ་ཐ་མལ་པ་རྣམས་ཀྱིས་ནི་
ལྟ་སྨོས་ཀྱང་ཅི་དགོས།
དེ་མཚུངས་ཚེར་མ་རྣོན་པོ་དང༌། སྲན་མ་རིལ་པོ་དང༌། རྨ་བྱའི་མདོངས་ཀྱི་རྣམ་
པ་བཅས་ཕྱི་རོལ་པས་བྱེད་པ་པོ་ཡོད་པའི་དཔེ་རུ་བཞག་ནས། དེ་དག་ཡོད་པས་དེའི་བྱེད་
པ་པོ་དམིགས་བསལ་ཞིག་ཡོད་དགོས་ཤིང་། དེའང་དབང་ཕྱུག་དང་ཁྱབ་འཇུག་སོགས་
s



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ལས་འོས་མེད་དུ་འདོད། སངས་རྒྱས་པས་ནི་དེ་དག་ལས་དབང་གིས་བྱུང་བ་ཙམ་མ་
ཡིན་པར་བྱེད་པ་པོ་གཞན་སུའང་མེད་པའི་དཔེ་རུ་བཞེད་པ་དེ་འདྲའང་ཡོད།
གང་ལྟར་ཕྱི་ནང་གཉིས་ཀས་སྤྱི་འགྲོས་སུ་ཁས་ལེན་པའི་རིགས་པ་ཁག་གི་སྒོ་
ནས་དེ་གཉིས་རྩོད་པ་བྱ་རྒྱུ་ལས་གཞན་མེད་ཅིང༌། སྐབས་དེ་དག་ཏུ་མི་མཐུན་པ་བྱུང་ཚེ་
རིགས་པ་དང་འགལ་ཞེས་དང༌། གྲུབ་མཐའ་དང་འགལ་ཞེས་བརྗོད་རྒྱུ་ལས་ལུང་དང་
འགལ་ཞེས་བརྗོད་དུ་མེད་དེ། གཉིས་ཀས་ཐུན་མོང་དུ་ཁས་ལེན་པའི་ལུང་ཞིག་དྲང་དུ་
མེད་པས་སོ། །དེ་དང་འདྲ་བ་ཕྱི་རོལ་པས་རྩོད་རིགས་ལ་རིགས་པ་སུ་བཟང་ལས་
གཞན་གང་ཡང་མེད་ཅེས་རྒྱལ་ཁ་འབའ་ཞིག་ཕུགས་ཀྱི་དམིགས་ཡུལ་དུ་བྱེད། སངས་
རྒྱས་པས་ནི་དེ་ལས་ལྡོག་སྟེ་རྣམ་གྲོལ་ཁོ་ན་དམིགས་ཡུལ་གཙོ་བོར་མཛད། །
དེ་མཚུངས་ཕྱི་རོལ་པས་རྟོག་གེ་ཚིག་དོན་བཅུ་དྲུག་དང༌། དྲུག་ལ་སོགས་པ་གྲུབ་
མཐར་བྱེད་དེ། བིཏནྟ་སྟེ་སྙོན་དོར་ཞེས་པ་”དོན་དཀྱུས་མ་ཞིག་དོན་མེད་ཀྱི་རྩོད་པས་ཆེན་
པོ་བཟོས་པ་སྟེ། མདོར་ན་ཧམ་རྩོད་བྱེད་པ་ལ་ཟེར་བ་དེ་དང༌། ཚ་ལ་སྟེ་ཟོལ་སྦྱོར་ནི་
གཡོ་རྒྱུའི་སྦྱོར་བ་ལ་ཟེར། ཛཱ་ཏི་སྟེ་ལྟག་ཆོད་ཅེས་པ་ཕ་རོལ་པོས་རིགས་པ་རང་ཉིད་ལ་
ཚུར་གང་བཏང་བ་དེ་ཉིད་ཕྱིར་བསློགས་པ་ལ་གོ ནིགྲཧསྦྱན་སྟེ་ཚར་བཅད་པའི་གནས་
ཞེས་པ་ནི་རིག་པ་ཅན་པ་ཚོས་འདིའི་རྣམ་གྲངས་ཉེར་གཉིས་ཙམ་ཡོད་པ་འདོད། སྤྱིར་
བཏང་རྩོད་པའི་ཚེ་ཕྱིན་ཅི་ལོག་ཏུ་བརྗོད་པ་ལ་གོ་བ་བཅས། དེ་དག་ནི་ཕྱི་རོལ་པ་དག་
གིས་ཆེས་ཁྱད་པར་བ་ཞིག་ཡིན་པར་རློམ་ཞིང་། སངས་རྒྱས་པས་ནི་དེ་དག་གྲུབ་མཐའ་
དཔལ་ན་ཝ་ལ་ལགས་ནས་མཛད་པའི་ན་ལནྡྲ་བི་ཤྭ་ལ་ཤཛྲ་སཱ་ག་ར། ཨ་དཱི་ཤ བུཀ ཌི་པོ། དེཧརཱི།
༡ss



གླེང་བརྗོད།
43
ལྟར་སྣང་ཡིན་ཅིང༌། ལྷག་པར་སྙོན་དོར་དང་། ལྟག་ཆོད་དང་། ཚར་བཅད་པའི་གནས་
དེ་དག་ནི་དམ་པ་མ་ཡིན་པའི་སྤྱོད་པ། འབྲས་བུ་ངན་པ་འབྱིན་པའི་གནས་དེ་ལྟ་བུ་དག་
ནི་རྣམ་པ་ཀུན་ཏུ་སྤང་བར་བྱ་བ་ཡིན་པ་མདོ་རྒྱུད་བསྟན་བཅོས་རྣམས་སུ་ལན་ཅིག་མ་
ཡིན་པར་གསུངས་པས་ན། ལས་དང་པོ་པ་ཐོས་བསམ་ལ་འབད་པ་དག་གིས་ཚུལ་འདི་
དག་ངེས་པར་ཤེས་པར་བྱས་ནས་བག་ཡོད་པར་བྱ་དགོས་ཤིང་། ལྷག་པར་མང་དུ་ཐོས་
པ་ཁས་མཆེ་བ་དག་གིས་ནི་མཐོང་བ་བརྒྱུད་པའི་ཕྱག་ལེན་དུ་མིག་དཔེར་བཞག་ཐུབ་པ་
ཞིག་མ་བྱུང་ནའང་། ཕྱི་རོལ་པ་ལས་ལྷག་པའི་ཁྱད་པར་ཐོན་པ་ཞིག་ཅིས་ཀྱང་མཛད་
མཚལ་ཞེས་ཞུའོ།།
ང་། སྐབས་དོན་བཤད་པ།
དེ་ལྟར་ན་རིགས་ལམ་ཐུན་མོང་མ་ཡིན་པ་འདི་ལ་བདག་ཅག་གི་སྟོན་པའི་བཀའ་
དགོངས་པ་ངེས་འགྲེལ་ལས།
ཆོས་ཉིད་ལྟོས་དང་བྱ་བ་བྱེད།།
འཐད་པར་སྒྲུབ་པའི་རིགས་པ་བཞི།
ཞེས་དབུ་མའི་རིགས་པ་རྣམ་པ་བཞི་”གསུངས། དེ་ཡང་།
དང་པོ་ལྟོས་པའི་རིགས་པ་ནི། ཐེག་པ་གསུམ་གྱི་ཚུལ་བཞིན་ཡིད་ལ་བྱེད་པ་ལ་
བརྟེན་ནས་ཡང་དག་པའི་ལྟ་བ་སྐྱེད་པ་ལྟ་བུ།
༡
ཤོག་ངོས་༣༤༢ དྲང་ངེས་ཟིན་བྲིས་བློ་གསལ་སྒྲོན་མེ། སེར་བྱེས་མཁན་ཟུར་བློ་བཟང་དབང་ཕྱུག་མཆོག་
གིས་མཛད་པ། སེར་བྱེས་གྲྭ་ཚང་ནས་པར་དུ་བསྐྲུན། ༡༩༩༢



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གཉིས་པ་བྱ་བ་བྱེད་པའི་རིགས་པ་ནི། དེ་འདྲའི་ཡང་དག་པའི་ལྟ་བས་ཐེག་པ་
གསུམ་པོ་རང་རང་གི་འབྲས་བུ་ཐོབ་པ་ལྟ་བུ།
གསུམ་པ་འཐད་པ་སྒྲུབ་པའི་རིགས་པ་ནི། རྟེན་འབྲེལ་གྱི་རྟགས་ལས་མྱུ་གུ་
བདེན་མེད་དུ་རྟོགས་པའི་རིགས་པ་ལྟ་བུ།
བཞི་པ་ཆོས་ཉིད་ཀྱི་རིགས་པ་ནི། མེ་གྱེན་དུ་འབར་བ་དང༌། སྦྱིན་པ་ལས་ལོངས་
སྤྱོད་འབྱུང་བར་རྟོགས་པའི་རིགས་པ་ལྟ་བུ་སྟེ། དེའི་ཁུངས་ནི་མདོ་སྡེ་རྒྱན་ལས།
ཚུལ་བཞིན་ཡིད་ལ་བྱེད་པ་དང་།།
ཡང་དག་ལྟ་བ་འབྲས་ལྡན་དང༌།།
ཚད་མས་རྣམ་འབྱེད་བསམ་མི་ཁྱབ། །
རིགས་པ་བཞིར་ནི་ཤེས་པར་གྱུར། །
ཞེས་པ་འདིའོ།” ཞེས་གསལ། གཞན་ཡང་འབྲས་རང་མ་དམིགས་པའི་རྟགས་
རྣམས་ཀྱང་མདོ་སྡེ་རྣམས་སུ་ཐོར་བུ་བའི་ཚུལ་དུ་གསུངས་པ་དེ་དག་གཞུང་ཆེན་མོ་
རྣམས་སུ་ལུང་འདྲེན་མཛད་འདུག་ཀྱང་མང་དུ་དོགས་ནས་འདིར་འབྲི་རྒྱུ་བཞག་གོ།
གོང་གི་རིགས་པ་བཞི་པོ་དེ་ནི་སྔོན་ཚེ་ལོ་ཉིས་ཁྲིའི་དུས་སུ་རྣམ་འདྲེན་གསུམ་པ་
འོད་སྲུངས་ཀྱི་བསྟན་པར་ཡང་བྱུང་བར་གསལ་ལོ།།
༡
ཤོག་ངོས་༢༤༢ དྲང་ངེས་ཟིན་བྲིས་བློ་གསལ་སྒྲོན་མེ། སེར་བྱེས་མཁན་ཟུར་བློ་བཟང་དབང་ཕྱུག་མཆོག་
གིས་མཛད་པ། སེར་བྱེས་གྲྭ་ཚང་ནས་པར་དུ་བསྐྲུན། ༡༩༩༢
ཤོག་ངོས་ ༢༠༠ ཤེས་བྱ་ཀུན་ཁྱབ་མཛོད། འཇམ་མགོན་བློ་གྲོས་མཐའ་ཡས། བཛབ་བྱ། ༡༩ee
༢



གླེང་བརྗོད།
45
༡ དེ་ལྟ་ནའང་འདིར་སྐབས་བབས་ཀྱི་དོན་བཤད་དགོས་པས། ཐོག་མར་
འཕགས་པ་ཡབ་སྲས་ལས་འོངས་པའི་རིགས་ལམ་དེ་བཤད་ན། དེ་ནི་ཆེས་མཆོག་ཏུ་
གྱུར་པ་ཡིན་པས་ཟབ་མོ་དབུ་མའི་ལམ་ཞེས་བྱ། དེ་ཡང་འཇུག་པ་ལས།
བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར།།
མ་མཛད་རྣམ་གྲོལ་ཕྱིར་ནི་དེ་ཉིད་བསྟན།།
གལ་ཏེ་དེ་ཉིད་རྣམ་པར་བཤད་པ་ན།།
གཞན་གཞུང་འཇིག་པར་འགྱུར་ན་ཉེས་པ་མེད།།
ཅེས་ཀླུའི་ཞབས་ཀྱིས་དབུ་མའི་བསྟན་བཅོས་ལས་རིགས་པའི་རྣམ་དཔྱད་མཐའ་
ཡས་པ་ཞིག་མཛད་པ་ནི་གཞན་ལ་རྩོད་པའི་དོན་དུ་མིན་པ་སྐྱེ་བོ་རྣམས་རྣམ་གྲོལ་འཐོབ་
ཆེད་ཡིན་པ་དང་། ཡང་ཇི་སྐད་དུ།
རང་གི་ལྟ་ལ་ཆགས་དང་དེ་བཞིན་དུ།།
གཞན་གྱི་ལྟ་ལ་འཁྲུག་གང་རྟོག་པ་ཉིད།།
དེའི་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ།
རྣམ་དཔྱོད་པ་ནི་མྱུར་དུ་གྲོལ་བར་འགྱུར།།
ཞེས་དཔལ་ལྡན་ཟླ་བས་རང་གཞན་གྱི་ཕྱོགས་ལ་ཁྲོ་ཆགས་སྤངས་ཏེ། རིགས་
པས་རྣམ་པར་དཔྱོད་པ་ནི་མྱུར་དུ་གྲོལ་བར་འགྱུར་བར་གསུངས་པ་་འདི་ལ་རྗེ་ཙོང་ཁ་
པ་ཆེན་པོས་ཀྱང་།
༡
༢
ཤོག་ངོས་ ༤༣ རྗེའི་དབུ་མ་དགོངས་པ་རབ་གསལ། དགེ་ལྡན་སྤྱི་ལས་ཁང་ནས་པར་དུ་བསྐྲུན། ༢༠༠༤
ཤོག་ངོས་ ༤༤༡ རྗེའི་དབུ་མ་དགོངས་པ་རབ་གསལ། དགེ་ལྡན་སྤྱི་ལས་ཁང་ནས་པར་དུ་བསྐྲུན། ༢༠༠༤



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བདག་གཞན་གྱི་ཕྱོགས་ལ་ཆགས་པ་དང་ཁྲོ་བའི་ཕྱོགས་ལྷུང་དོར་ནས་གཟུ་བོའི་
བློས་མ་དཔྱད་ན། གྲུབ་མཐའ་ལ་དཔྱོད་པར་སྒོམ་པ་དེ་ཉིད་ལ་བརྟེན་ནས་འཁོར་བར་
དམ་དུ་འཆིང་བར་གསུངས་པ་འདི་ཉིད། བདག་ཅག་རྣམས་ལ་ཐུགས་བརྩེ་བས་མན་
ངག་ཁྱད་པར་ཅན་བྱིན་པར་ཤེས་པར་གྱིས་ཤིག” ཅེས་གསུངས་འདུག་གོ།
དེ་ལྟ་བུའི་སྟེང་ནས་དཀྱུས་ལ་འཇུག་པར་བྱ་སྟེ། དེ་ཡང་ཀླུའི་ཞབས་ཀྱིས་མདོ་
སྡེ་ས་བཅུ་པ་ནས་གསུངས་པའི་མཉམ་ཉིད་བཅུ་ལས་ཆོས་ཐམས་ཅད་སྐྱེ་བ་མེད་པར་
མཉམ་པ་ཉིད་ཁོ་ན་རིགས་པས་བསྟན་པས། ཆོས་མཉམ་པ་ཉིད་གཞན་རྣམས་བསྟན་སླ་
བར་དགོངས་ཏེ་དབུ་མ་རྩ་ཤེ་ལས།
བདག་ལས་མ་ཡིན་གཞན་ལས་མིན།།
གཉིས་ལས་མ་ཡིན་རྒྱུ་མེད་མིན།།
དངོས་པོ་གང་དང་གང་ན་ཡང༌།།
སྐྱེ་བ་ནམ་ཡང་ཡོད་མ་ཡིན།།
ཅེས་མཐའ་བཞིའི་སྐྱེ་བ་བཀག་པའི་རིགས་པ་སྟེ་རྒྱུ་ལ་དཔྱོད་པ་རྡོ་རྗེ་གཟེགས་
མའི་གཏན་ཚིགས་འདི་ཉིད་གཙོ་བོར་མཛད་པར་གསལ། དེ་ཉིད་རྟགས་སུ་བཀོད་ཚུལ་
ནི་དཔེར་ན།
ཕྱི་ནང་གི་དངོས་པོ་རྣམས་ཆོས་ཅན། རང་བཞིན་གྱིས་སྐྱེ་བ་མེད་དེ། མཐའ་བཞི་
ལས་སྐྱེ་བ་ཁེགས་པའི་ཕྱིར། ཞེས་པ་ལྟ་བུ་སྟེ། རྩ་བས་ནི་བསྒྲུབ་བྱ་ཤུག་ལ་བསྟན་ཏོ།
།འདི་ནི་ཐལ་འགྱུར་བའི་ལུགས་ཡིན་གྱི། རང་རྒྱུད་པའི་ལུགས་ལ་ནི་དཔེར་ན། མྱུ་གུ་
༡
ཤོག་ངོས་ ༤༤༢ རྗེའི་དབུ་མ་དགོངས་པ་རབ་གསལ། དགེ་ལྡན་སྤྱི་ལས་ཁང་ནས་པར་དུ་བསྐྲུན། ༢༠༠༤



གླེང་བརྗོད།
ཆོས་ཅན། དོན་དམ་པར་མི་སྐྱེ་སྟེ། དོན་དམ་པར་བདག་ལས་མི་སྐྱེ། དོན་དམ་པར་གཞན་
ལས་མི་སྐྱེ། དོན་དམ་པར་གཉིས་ཀ་ལས་མི་སྐྱེ། དོན་དམ་པར་རྒྱུ་མེད་ལས་མི་སྐྱེ་བའི་
ཕྱིར་ཞེས་དགག་བྱའི་ཁྱད་པར་སྦྱར་དགོས་པ་ལྟ་བུ་སྟེ། ཞིབ་པ་ནི་གཞུང་”ཉིད་ལས་
མཁྱེན་དགོས་པ་ཉིད་དོ།།
༢ དེའི་རྗེས་འབྲངས་སངས་རྒྱས་བསྐྱངས་དང་ཟླ་བ་གྲགས་པ་སོགས་དབུ་མ་
ཐལ་འགྱུར་བ་རྣམས་ཀྱིས་ཆོས་ཀྱི་བདག་མེད་སྒྲུབ་པའི་རིགས་པའི་གཙོ་བོ་ཡང་མཐའ་
བཞིའི་སྐྱེ་བ་འགོག་པའི་རིགས་པ་འདི་ཉིད་ལ་མཛད་པའི་ཐོག།
དེའི་ཕྱིར་རྟེན་འབྱུང་རིགས་པ་འདི་ཡིས་ནི།།
ལྟ་ངན་དྲ་བ་མཐའ་དག་གཅོད་པར་བྱེད།།
ཅེས་མཐའ་བཞིའི་སྐྱེ་བ་འགོག་པའང་རིགས་པའི་རྒྱལ་པོ་རྟེན་འབྱུང་གི་རིཌ་པ་
ཉིད་ལ་གཏུགས་ནས་འགོག་པ་ཡིན་པར་གསུངས་ཤིང༌། རྩ་ཤེ་ལས་ཀྱང་།
གང་ཕྱིར་སྟོང་པ་མ་ཡིན་པའི།།
ཆོས་འགའ་ཡོད་པ་མ་ཡིན་པ།།
དེ་ཕྱིར་རྟེན་འབྱུང་མ་ཡིན་པའི།།
ཆོས་འགའ་ཡོད་པ་མ་ཡིན་ནོ།།
ཅེས་གསུངས།
༡
ཤོག་ངོས་ ༢༡༠ པཎ་ཆེན་བསོད་གྲགས་ཀྱི་ཕར་ཕྱིན་སྤྱི་དོན། འབྲས་སྤུངས་བློ་གླིང་དཔེ་མཛོད་ཁང་།
༡ee༡ ལོར་ཐོན།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
འདིའི་རྟགས་སྦྱོར་ནི་དཔེར་ན། མྱ་ག་ཆོས་ཅན། བདེན་པར་མེད་དེ། རྟེན་འབྲེལ་
ཡིན་པའི་ཕྱིར། ཞེས་པ་ལྟ་བུ་སྟེ། དེའང་འགོད་ཚུལ་ཙམ་ཞིག་ཐལ་རང་ཐུན་མོང་དུ་
བཞག་ཆོག་ཀྱང་བསྒྲུབ་བྱ་ལ་ཁྱད་པར་ཆེ་ཞིང་། མཐུན་དཔེ་བཞག་ན། དཔེར་ན་མེ་ལོང་
ནང་གི་བྱད་བཞིན་གྱི་གཟུགས་བརྙན་བཞིན་ཞེས་སོ། །དེ་བཞིན་དུ་གང་ཟག་གི་བདག་
མེད་འགོག་པའི་རིགས་པའི་གཙོ་བོ་ཡང་དེ་ཉིད་ལས།
དེ་ནི་དེ་ཉིད་དུ་འམ་འཇིག་རྟེན་དུ།།
རྣམ་པ་བདུན་གྱིས་འགྲུབ་འགྱུར་མིན་མོད་ཀྱི།།
རྣམ་དཔྱད་མེད་པར་འཇིག་རྟེན་ཉིད་ལས་ནི།།
རང་གི་ཡན་ལག་བརྟེན་ནས་འདོགས་པ་ཡིན།།
ཅེས་མཐའ་བདུན་དུ་འགོག་པའི་རིགས་པ་འདི་ཉིད་ཡིན་པར་གསུངས་ལ།
མཐའ་བདུན་ནི།
ཤིང་རྟ་རང་ཡན་ལག་ལས་གཞན་འདོད་མིན།།
གཞན་མིན་མ་ཡིན་དེ་ལྡན་ཡང་མིན་ཞིང་།།
ཡན་ལག་ལ་མིན་ཡན་ལག་དག་དེར་མིན།།
འདུས་པ་ཙམ་མིན་དབྱིབས་མིན་ཇི་བཞིན་ནོ།།
ཞེས་གསུངས་པ་ལྟར་ཏེ།
༡། ཤིང་རྟ་རང་གི་ཡན་ལག་ལས་རང་བཞིན་གྱིས་གྲུབ་པའི་ཐ་དད་མ་ཡིན།
༢། ཤིང་རྟ་རང་གི་ཡན་ལག་ལས་རང་བཞིན་གྱིས་གྲུབ་པའི་གཅིག་ཏུ་མེད་པ།
༣། ཤིང་རྟ་རང་གི་ཡན་ལག་དང་ལྡན་པ་རང་བཞིན་གྱིས་མ་གྲུབ་པ།



གླེང་བརྗོད།
。
༤། ཤིང་རྟ་རང་གི་ཡན་ལག་ལ་བརྟེན་པ་རང་བཞིན་གྱིས་མ་གྲུབ་པ།
”། ཤིང་རྟའི་ཡན་ལག་ཤིང་རྟ་ལ་བརྟེན་པ་རང་བཞིན་གྱིས་མ་གྲུབ་པ།
༅། ཤིང་རྟའི་རང་གི་ཡན་ལག་ཚོགས་ཙམ་ཤིང་རྟ་མ་ཡིན་པ།
༧། ཤིང་རྟའི་དབྱིབས་ཤིང་རྟ་མ་ཡིན་པ་བཅས་སོ།།? །འདིའི་རྟགས་སྦྱོར་ནི།
གང་ཟག་ཆོས་ཅན། རང་བཞིན་གྱིས་མེད་དེ། མཐའ་བདུན་དུ་བཙལ་བའི་ཚེ་མི་རྙེད་
པའི་ཕྱིར། དཔེར་ན་ཤིང་རྟ་བཞིན་ཞེས་པ་ལྟ་བུ། འདི་ནི་ཐལ་འགྱུར་བའི་ལུགས་ཁོ་ནའོ། །
༣ སློབ་དཔོན་ལེགས་ལྡན་འབྱེད་ཀྱིས་བདེན་མེད་སྒྲུབ་པའི་རིགས་པའི་གཙོ་བོ་ནི།
རྒྱུ་མཚན་མཚུངས་པའི་འགོ་སྙོམས་ཀྱི་རིགས་པ་ཉིད་གཙོ་བོར་མཛད་པར་གསལ་ཏེ། །
དཔེར་ན་མིག་ཆོས་ཅན། དོན་དམ་པར་གཟུགས་ལ་མི་ལྟ་སྟེ། དབང་པོ་ཡིན་པའི་ཕྱིར།
དཔེར་ན་རྣ་བ་བཞིན་ཞེས་པ་ལྟ་བུ་སྟེ། རིགས་པ་འདི་ལྟ་བུ་ལའང་ལེགས་པར་བསླབ་
དགོས་པར་གསུངས།
ལར་ནི་སློབ་དཔོན་འདིས་དགག་རྟཌ་ཀྱིས་འགོག་པ་ལ་འགའ་ཟུང་མ་གཏོགས་
པ་འགལ་དམིགས་ཉིད་ཀྱིས་འགོག་པར་ཡང་གསུངས།། རིགས་པ་འདིའི་སྐོར་རྒྱས་པ་
ནི་འགྲེལ་བཤད་རྟོག་གེ་འབར་བ་ལས་གསུངས་པ་ནས་མཁྱེན་དགོས་པ་ཡོད་དོ།།
༡
ཤོག་ངོས་ ༢༠ -༢༠s པཎ་ཆེན་བསོད་ནམས་གྲགས་པའི་ཕར་ཕྱིན་སྤྱི་དོན། དགའ་ཤར་དཔེ་མཛོད་ཁང༌།
༢༠༠༠
ཤོག་ངོས་ ༡༡༢ རྗེ་ཙོང་ཁ་པའི་དྲང་ངེས་ལེགས་བཤད་སྙིང་པོ། འབྲས་སྤུངས་བློ་གསལ་གླིང་དཔེ་མཛོད་
ཁང་། Re༡



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
༤ ཞི་འཚོ་དཔོན་སློབ་ཀྱི་ལུགས་ལ་དགག་བྱ་འགོག་པའི་གཏན་ཚིག་ནི།
འགའ་ཟུང་མ་གཏོགས་པ་འབྲེལ་ཟླ་མ་དམིགས་པའི་རྟགས་ལ་བརྟེན་པ་ཡིན་པ་དང་།
ངོ་བོ་ལ་དཔྱོད་པ་གཅིག་དུ་བྲལ་གྱི་གཏན་ཚིགས་འདི་ནི་ལང་གཤེགས་དང་། ཡབ་སྲས་
མཇལ་བའི་མདོ་ལས་གསུངས་པ་ལ་བརྟེན་པ་ཡིན་པར་གསལ་ལོ། །འདིའི་སྦྱོར་ངག་་
ནི་དཔེར་ན། གང་བདེན་གྲུབ་ཀྱི་གཅིག་དང་། བདེན་གྲུབ་ཀྱི་དུ་མ་གང་རང་དུ་མ་གྲུབ་
ན། བདེན་པར་མ་གྲུབ་པས་ཁྱབ། དཔེར་ན་མེ་ལོང་ནང་གི་བྱད་བཞིན་གྱི་གཟུགས་
བརྙན་བཞིན། གཞི་ལམ་རྣམ་གསུམ་ཡང་བདེན་པར་གྲུབ་པའི་གཅིག་དང་། བདེན་པར་
གྲུབ་པའི་དུ་མ་གང་རུང་དུ་མ་གྲུབ་པ་ཡིན་ནོ་ཞེས་པ་ལྟ་བུ་སྟེ། འདི་ཁྱབ་བྱེད་མ་
དམིགས་པའི་རྟགས་ཡང་དག་ཏུ་ཞི་འཚོ་དཔོན་སློབ་ཀྱི་བཞེད་པ་ལྟར་ཁས་བླངས་དགོས་
པར་གསུངས་སོ།།
དེ་ཉིད་རྟགས་སྦྱོར་བཀོད་ན། གཞི་ལམ་རྣམ་གསུམ་ཆོས་ཅན། བདེན་པར་མེད་དེ།
བདེན་གྲུབ་ཀྱི་གཅིག་དང་དུ་མ་གང་རུང་དུ་མ་གྲུབ་པའི་ཕྱིར། དཔེར་ན་མེ་ལོང་ནང་གི་
བྱད་བཞིན་ཀྱི་གཟུགས་བརྙན་བཞིན་ཞེས་པ་ལྟ་བུའོ། །
སློབ་དཔོན་ཀ་མ་ལ་ཤཱི་ལས་མཛད་པའི་དབུ་མ་སྣང་བ་ལས་ནི། རྡོ་རྗེ་གཟེགས་མ་
དང༌། ཡོད་མེད་སྐྱེ་འགོག་དང་། མུ་བཞི་སྐྱེ་འགོག་དང༌། གཅིག་དུ་བྲལ་དང་། རྟེན་
འབྲེལ་གྱི་གཏན་ཚིགས་ཀྱང་གསུངས་ཤིང༌། དེ་དག་འགལ་ཟླ་དམིགས་པའི་རྟགས་ཡིན་
༡
༢
ཤོག་ངོས་ ༡༣༠ ལེགས་སྙིང་། བློ་གླིང་དཔེ་མཛོད་ཁང་། ༡ee༡
ཤོག་ངོས་ ༢༣ པཎ་ཆེན་བསོད་གྲགས་ཀྱི་ཕར་ཕྱིན་སྤྱི་དོན། འབྲས་སྤུངས་བློ་གླིང་དཔེ་མཛོད་ཁང་། ༡༠༠༡
ལོར་ཐོན།
e༡



གླེང་བརྗོད།
པ ར ་ གསུ ང ས། དེ་དག་ལས་རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས་དང༌།
རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་དང་། གཅིག་དུ་བྲལ་གྱི་གཏན་ཚིགས་
གསུམ་ནི་གོང་དུ་སོང་བ་ལྟར་ལ།
༈ འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས་ནི་དཔེར་ན། མྱུ་གུ་
ཆོས་ཅན། དོན་དམ་པར་མི་སྐྱེ་སྟེ། རང་རྒྱུའི་དུས་ན་ཡོད་པར་དོན་དམ་པར་མི་སྐྱེ། རང་
རྒྱུའི་དུས་ན་མེད་པར་ཡང་དོན་དམ་པར་མི་སྐྱེ་བའི་ཕྱིར་ཞེས་པ་ལྟ་བུ
༈ གྲངས་ལ་དཔྱོད་པ་མུ་བཞི་སྐྱེ་འགོག་གི་གཏན་ཚིགས་ནི་དཔེར་ན། མུ་གུ་ཆོས་
ཅན། དོན་དམ་པར་མི་སྐྱེ་སྟེ། དོན་དམ་པར་རྒྱུ་གཅིག་ཁོ་ན་ལས་འབྲས་བུ་དུ་མ་མི་སྐྱེ།
རྒྱུ་དུ་མ་ལས་འབྲས་བུ་གཅིག་ཁོ་ན་མི་སྐྱེ། དོན་དམ་པར་རྒྱུ་དུ་མ་ལས་འབྲས་བུ་དུ་མ་
མི་སྐྱེ། རྒྱུ་གཅིག་ཁོ་ན་ལས་འབྲས་བུ་གཅིག་ཁོ་ན་མི་སྐྱེ་བའི་ཕྱིར་ཞེས་པ་ལྟ་བུ།རེ་
འདིར་ཀླུ་སྒྲུབ་ཡབ་སྲས་ཀྱི་རིགས་ལམ་གཙོ་བོ་རྣམས་མཚོན་པ་ཙམ་དུ་བཀོད་པ་
ཡིན་གྱི། གཞན་དུ་ན་ཟབ་མོའི་ཕྱོགས་ལ་རིགས་པའི་རྣམ་གྲངས་མཐའ་ཡས་པའི་སྒོ་
ནས་གཏན་ལ་ཕབ་པ་ཡིན་པར་གཞུང་ཆེན་མོ་རྣམས་སུ་འབྱུང་བས་སོ།།
༡
༢
ཤོག་ངོས་༡༡༢།༡༣༠ ། ལེགས་སྙིང་། བློ་གླིང་དཔེ་མཛོད་ཁང་། ༡ee༡
ཤོག་ངོས་ ༢༣ པཎ་ཆེན་བསོད་གྲགས་ཀྱི་ཕར་ཕྱིན་སྤྱི་དོན། འབྲས་སྤུངས་བློ་གླིང་དཔེ་མཛོད་ཁང་། ༡ee༡
ལོར་ཐོན།
ཤོག་ངོས་ ༢༣ པཎ་ཆེན་བསོད་གྲགས་ཀྱི་ཕར་ཕྱིན་སྤྱི་དོན། འབྲས་སྤུངས་བློ་གླིང་དཔེ་མཛོད་ཁང་། ༡ee༡
ལོར་ཐོན།
༢



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ད་ནི་དབུ་སེམས་སེང་གེ་འཇིང་བསྣོལ་ཞེས་ཡོངས་སུ་གྲགས་པའི་ནང་ཚན་
སེམས་ཙམ་པའི་ལུགས་སུ་བཤད་ན། འདི་ནི་འཕགས་པ་ཐོགས་མེད་སྐུ་མཆེད་ནས་
བྱུང་བ་ཡིན་ཅིང་། དེ་ལའང་ས་སྡེ་སོགས་ཀྱི་རྗེས་འབྲངས་ལུང་གཙོ་བོར་སྨྲ་བ་ལུང་གི་
རྗེས་འབྲངས་དང་། ཚད་མའི་བསྟན་བཅོས་སྡེ་བདུན་མདོ་དང་བཅས་པ་ནས་བཤད་པ་
ལྟར་གྱི་རིགས་པའི་རྗེས་འབྲངས་གཉིས་སུ་གྲགས་ཆེ་བར་གསལ། དེ་ལྟ་ནའང་སྟབས་
བདེའི་ཆེད་འདིར་སྤྱི་བཤད་ཉུང་ཙམ་ཞིག་བྱེད་ན།
ལུགས་འདིའི་དགག་བྱ་ཆོས་བདག་འགོག་པའི་རིགས་པའི་གཙོ་བོ་ནི། ཐོགས་
མེད་ཞབས་ཀྱིས་མཛད་པའི་ཐེག་བསྡུས་ལས།
མིང་གི་སྔ་རོལ་བློ་མེད་ཕྱིར།
མང་བའི་ཕྱིར་དང་མ་ངེས་ཕྱིར།།
དེ་ཡི་བདག་ཉིད་བདག་མང་དང་།།
བདག་འདྲེས་འགལ་བས་འགྲུབ་པར་འགྱུར།།
ཞེས་རིགས་པ་གསུམ་གསུངས་ཤིང་། ་དེ་བཞིན་དུ་བྱང་ས་དང་བསྡུ་བ་ལས་
ཀྱང་རིགས་པ་གསུམ་གསུམ་གསུངས་པ་རྣམས་ཀྱིས་ནི་མདོ་སྡེ་དགོངས་འགྲེལ་ནས་
གསུངས་པའི་གཞན་དབང་ཀུན་བརྟགས་ཀྱིས་སྟོང་པ་སྒྲུབ་བྱེད་ཀྱི་ཁ་སྐོང་གི་རིགས་པ་
རྣམས་དང་གཅིག །
༡
ཤོག་ངོས་ ༡༠ གྲུབ་མཐའ་ལྷུན་པོའི་མཛེས་རྒྱན། ལྕང་སྐྱ་རོལ་པའི་རྡོ་རྗེས་མཛད། ཝཱ་ཎ་མཐོ་སློབ་དགེ་
ལྡན་དགེ་སློབ་སྤྱི་ལས་ཁང་ནས་དཔར་བསྐྲུན་ཞུས། ༢༠༠༢



གླེང་བརྗོད།
༈ གཉིས་པ་ནི་ཕྱི་རོལ་ལ་ལྟོས་པའི་གཟུང་འཛིན་རྫས་གཞན་འགོག་པའི་རིགས་
པ་རྣམས་ཡིན་ལ། དེ་དག་ནི་་་་་་
ཀ ཐེག་བསྡུས་ལས་འབྱུང་བའི་རྨི་ལམ་དང་གཟུགས་བརྙན་སོགས་ཀྱི་རིགས་པ་
དང་།
།
ཁ དབྱིག་གཉེན་ཞབས་ཀྱིས་མཛད་པའི་ཉི་ཤུ་པའི་རབ་ཏུ་བྱེད་པ་ལས་འབྱུང་
བའི་རྡུལ་ཕྲན་ཆ་མེད་འགོག་པའི་རིགས་པ་དང་།
ག སློབ་དཔོན་ཕྱོགས་ཀྱི་གླང་པོས་རྡུལ་འདུས་པ་དང་ཕྲ་རབ་གཟུང་དོན་ཡིན་པ་
འགོག་པའི་རིགས་པ་དང་།
ང དཔལ་ཆོས་ཀྱི་གྲགས་པས་གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་
པའི་རིགས་པ་རྣམས་ཡོད། གཞན་ཡང་རྣམ་ངེས་ལས།
ལྷན་ཅིག་དམིགས་པ་ངེས་པའི་ཕྱིར།།
སྔོ་དང་དེ་བློ་གཞན་མ་ཡིན།།
ཞེས་གསུངས་པ་མ་ཟད། རྣམ་འགྲེལ་ལས་ཀྱང་དེ་མཚུངས་ལྷན་ཅིག་དམིགས་
ངེས་ཀྱི་རྟགས་ཀྱི་སྐོར་ཡང་གསུངས། དེ་མིན་ཐེག་བསྡུས་ལས།
ཡི་དྭགས་དུད་འགྲོ་མི་རྣམས་དང་།།
ལྷ་རྣམས་ཇི་ལྟར་རིགས་རིགས་སུ།།
དངོས་གཅིག་ཡིད་ནི་ཐ་དད་ཕྱིར།།
དོན་མ་གྲུབ་པར་འདོད་པ་ཡིན།།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཞེས་ཆུ་ཀླུང་རྣག་ཁྲག་ལྟར་དངོས་པོ་གཅིག་ཉིད་ལ་ཡིད་བློ་ཐ་དད་པ་དུ་མ་སྐྱེ་
བར་མཐོང་བའི་རིགས་པ་སོགས་ཀྱང་གསུངས། འདི་དག་མཚོན་དོན་ཙམ་དུ་བཀོད་པ་
ཡིན་གྱི། གཞན་དུ་ན་གོང་དུ་བརྗོད་པ་ལྟར་མཐའ་ཡས་སོ།།
s ད་ནི་མདོ་སེམས་སྟག་མོ་ཁ་སྤྲོད་ཅེས་ཡོངས་སུ་གྲགས་པའི་ནང་ཚན་མདོ་སྡེ་
པའི་ལུགས་སུ་བཤད་ན། འདི་ནི་མདོ་སྡེའི་རྗེས་སུ་འབྲངས་ནས་གྲུབ་པའི་མཐའ་རྣམ་
པར་འཇོག་པས་ན་དེ་ལྟར་གྲགས་ཅིང་། དཔེས་སྟོན་པ་ལ་མཁས་པས་ན་དཔེ་སྟོན་པར་
གྲགས་པ་ཡང་གསལ།” ཡང་དེང་རབས་ཀྱི་མཁས་པ་དག་གིས་བཞེད་པ་ལྟར་ན། ལུཌ་
འདིས་གཞན་དག་དང་མི་འདྲ་བ་མདོ་གཙོ་བོར་བྱས་པའི་དབང་གིས། རྗེས་སུ་འགྲེལ་
བྱེད་ཀྱི་བསྟན་བཅོས་ཞིག་དམིགས་བསལ་མ་བྱུང་བར་བཤད་པ་ལྟར་ཡིན་ནམ་སྙམ།
དེ་ལའང་ལུང་གི་རྗེས་འབྲངས་དང་། རིགས་པའི་རྗེས་འབྲངས་གཉིས་ལས་
འདིར་སྤྲོས་པ་དོར་ནས་ཚད་མའི་གཞུང་ལ་ཐད་ཀར་འཇུག་པར་བྱ། དེ་ཡང་སྤྱིར་ཕྱོགས་
གླང་ཆོས་གྲགས་ལས་འོངས་པའི་ཚད་མའི་བསྟན་བཅོས་རྣམས་མདོ་སེམས་ཐུན་མོང་
བར་བཞེད་པ་ཤས་ཆེ་བར་སྣང་ཡང་གཞུང་གི་དངོས་ཟིན་ལྟར་བྱ་རྒྱུ། དེ་ལྟ་བུའི་ཚད་
གཞུང་འདི་དག་རིགས་པའི་བང་མཛོད་ཡིན་ཅིང་། དེར་ཡོད་རིགས་པ་རྣམས་ཀྱང་བང་
མཛོད་དུ་ཡོད་པའི་རིན་པོ་ཆེ་དང་འདྲ་བ་ཡིན་པས། གཅེས་པ་མིན་པ་གཅིག་ཀྱང་མེད་
པ་དེ་བློ་གསལ་རྣམས་ཀྱིས་ངེས་དགོས་པ་ཤིན་ཏུ་གལ་ཆེ།
སྔོན་དུས་སུ་རྟོག་གེའི་རིག་པ་ཞེས་པ་དེ་ལས་ལོགས་སུ་གཞན་ཡོད་པར་མི་
གྲགས་ཀྱང་། སློབ་དཔོན་འདི་གཉིས་ནས་བཟུང་ནང་པའི་ཚད་མ་རིག་པའམ་ཚད་མ་པ་
༡
ཤོག་ངོས་ se ལྕང་སྐྱའི་གྲུབ་མཐའ། ཝཱ་ཎ་དགེ་ལྡན་སྤྱི་ལས་ཁང་། ༢༠༠༢



གླེང་བརྗོད།
ཞེས་པ་དེ་བྱུང་། དེས་ཤུགས་རྐྱེན་བྱས་ནས་གྲུབ་མཐའ་གཞན་དང་གཞན་དུའང་ཚད་
མའི་རྣམ་གཞག་མང་དུ་བྱ་དགོས་པ་བྱུང་ཚུལ་དེང་དུས་ཀྱི་མཁས་པ་རྣམས་ཀྱིས་བཞེད་
པ་ལྟར། ལོ་རྒྱུས་རིགས་པའི་ཐོག་ནས་བལྟས་ནའང་མི་འཐད་པ་མེད་པར་སེམས།
འདིར་ཡང་རྩོད་པ་ལྷུར་ལེན་མིན་པའི་ཚུལ་ལ་དཔལ་ཆོས་ཀྱི་གྲགས་པས།
སྐྱེ་བོ་ཕལ་ཆེར་ཕལ་ལ་ཆགས་ཤིང་་་་་་་
་་་་་་་ཤེས་རབ་རྩལ་མེད་པས་ན་ལེགས་བཤད་རྣམས།།
ཞེས་སོགས་དགོས་འབྲེལ་གྱི་ངག་གིས་དངོས་བསྟན་ལ་འགལ་རྐྱེན་སྣོད་ཀྱི་སྐྱོན་
རྣམས་ངོས་བཟུང་ནས། ཐུགས་བསྟན་ལ་མཐུན་རྐྱེན་སྣོད་ཀྱི་མཚན་ཉིད་རྣམས་བསྟན་
པའི་སྒོ་ནས་སྙིང་རྗེ་བསྟན་བཅོས་རྩོམ་པའི་རྒྱུར་བསྟན་པ་འདི་ཡིན་ཅིང་། འདི་དང་གོང་
དུ་འཇུག་པའི་ལུང་གི་སྐོར་སོང་བ་དེ་གཉིས་དགོངས་པ་གཅིག་ཏུ་བབས་པ་ཐོས་བསམ་
པ་རྣམས་ཀྱིས་ངེས་པར་བྱ་བ་གལ་ཆེ། འོ་ན་དེ་འདྲ་བའི་ཚད་མའི་ལུགས་དེ་ཇི་ལྟ་བུ་
ཞིག་ཡིན་སྙམ་ན། དེ་ཡང་སློབ་དཔོན་ཕྱོགས་གླང་ཞབས་ཀྱིས་ཚད་མ་རིགས་པ་ལ་
འཇུག་པ་ལས།
མངོན་སུམ་དང་ནི་རྗེས་སུ་དཔག།
ལྟར་སྣང་བཅས་པ་བདག་རིག་ཕྱིར།།
སྒྲུབ་པ་དང་ནི་སུན་འབྱིན་ངག།
ལྟར་སྣང་བཅས་པ་གཞན་རྟོགས་ཕྱིར།།
༡
ཤོག་ངོས་ ༡ ཚད་མ་རིགས་སྒོའི་རབ་ཏུ་བྱེད་པ། བྲག་གཡབ་བློ་བཟང་ཚུལ་ཁྲིམས་ནས་དཔར་བསྐྲུན་
ཞུས། ཝཱ་རཱ་ན་སཱི། ༡༩s-



56
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཞེས་རྟོག་གེའི་ཚིག་དོན་བརྒྱད་གསུངས་པ་ནས་སྔ་མ་བཞི་རང་གིས་གཞལ་བྱ་
ངེས་པའི་ཐབས་སུ་འདུ་བ་དང༌། ཕྱི་མ་བཞི་རང་གིས་ངེས་ནས་གཞན་ངེས་སུ་འཇུག་
པའི་ཐབས་སུ་འདུ་བར་གསུངས་པ་ན། རྟོག་གེ་རིགས་པ་ཞེས་ཚིག་འདྲ་བ་ཙམ་རྒྱུ་
མཚན་བྱས་ནས། ཕྱི་རོལ་པའི་རྟོག་གེའི་གཞུང་དང་དོན་གཅིག་ཏུ་འཁྲུལ་བར་མི་བྱའོ། །
དེ་ལྟ་ན་གཞལ་བྱ་ཐར་པ་དང་ཐམས་ཅད་མཁྱེན་པ་རང་གིས་ངེས་པའི་ཐབས་སུ་
མངོན་རྗེས་གཉིས་ཞར་བྱུང་ལྟར་སྣང་དང་བཅས་པ་བཤད་པ་ན། དེའི་རྟེན་གཏན་
ཚིགས་ཀྱི་རྣམ་གཞག་ཀྱང་ངེས་པར་འཆད་དགོས་པས། ཚད་མའི་མདོ་དང་དགོངས་
འགྲེལ་རྣམས་སུ་གཏན་ཚིགས་དང༌། དེ་ངེས་བྱེད་འབྲེལ་བ་དང་བཅས་པ་རྒྱས་པར་
བཤད། དེ་ནས་རང་གི་ངེས་པའི་རྗེས་སུ་གདུལ་བྱ་གཞན་གྱི་དོན་དུ་སྒྲུབ་ངག་དང་སུན་
འབྱིན་བཤད་དོ། །
གཞལ་བྱ་ཐར་པ་དང་ཐམས་ཅད་མཁྱེན་པའི་སྐོར་ཚད་མ་མདོའི་ཆོས་བརྗོད་ཀྱི་
སྐབས་སུ་བསྟན་པ་དེ་ཉིད་རྣམ་འགྲེལ་ལེའུ་གཉིས་པས་རྒྱས་པར་བཤད་པ་དེ་དག་གི་
དགོས་པ་དང་རྒྱུ་མཚན་ཇི་འདྲ་ཞིག་ཡིན་ཟེར་ན། རྗེ་ཙོང་ཁ་པའི་རྟོགས་བརྗོད་མདུན་
ལེགས་མ་ལས།
བྱང་ཕྱོགས་འདི་ན་ཚད་མའི་གཞུང་ལུགས་ལ།།
སྦྱངས་དང་མ་སྦྱངས་དུ་མ་མགྲིན་གཅིག་ཏུ།།
མདོ་དང་སྡེ་བདུན་ཀུན་ལ་བྱང་ཆུབ་ཏུ།
བགྲོད་པའི་ཉམས་ལེན་རིམ་པ་ཡོད་མིན་ཟེར།།
འཇམ་པའི་དབྱངས་ཀྱིས་ཕྱོགས་ཀྱི་གླང་པོ་ལ།།
རྗེ



གླེང་བརྗོད།
དངོས་སུ་འདི་རྩོམས་འདི་ནི་མ་འོངས་དུས།།
འགྲོ་བ་ཀུན་གྱི་མིག་ཏུ་འགྱུར་རོ་ཞེས།།
གསུང་གི་གནང་བ་སྩལ་བའང་ཚད་མར་བྱེད།།
དེ་ནི་མི་རིགས་སྨྲ་བའི་ཕུལ་བྱུང་དུ།།
མཐོང་ནས་ལྷག་པར་ཚུལ་དེར་དཔྱད་པ་ན།།
ཚད་མ་ཀུན་ལས་བཏུས་པའི་མཆོད་བརྗོད་དོན།།
ཚད་མ་གྲུབ་པར་ལུགས་འབྱུང་ལུགས་ལྡོག་གིས།།
རྣམ་གྲོལ་དོན་དུ་གཉེར་ལ་བཅོམ་ལྡན་འདས།།
ཚད་མར་བསྒྲུབས་ཤིང་དེ་ལས་དེ་ཡི་ནི།།
བསྟན་པ་ཁོ་ན་ཐར་འདོད་འཇུག་ངོགས་སུ།།
ངེས་པ་གཏིང་ནས་རྙེད་པས་ཐེག་གཉིས་ཀྱི།
ལམ་གྱི་གནད་ཀུན་འདྲིལ་བར་རིགས་ལམ་ནས།།
ལེགས་པར་ཐོན་པས་ལྷག་པར་དགའ་བ་རྙེད།།
ཅེས་གསུངས་པ་ལྟར་ཡིན་ཅིང༌། དེ་ལ་བརྟེན་ནས་ཚད་མའི་གཞུང་གི་བརྗོད་བྱའི་
གཙོ་བོ་རྟོག་གེའི་ཚིག་དོན་བརྒྱད་དུ་གྲངས་མ་ངེས་པ་དེ་ལས་མང་བ་ཡོད་པར་བཞེད་
པའང་ཡོད་དོ། །གང་ལྟར་རྟགས་དང་། སྒྲུབ་ངག་དང༌། ཐལ་འགྱུར་སོགས་དང་།
མངོན་རྗེས་གཉིས་གཙོས་ཡུལ་ཡུལ་ཅན་གྱི་སྐོར་སོགས་ནི་རིགས་ལམ་གྱི་རྨང་གཞི་ལྟ་
བུ་ཡིན་ཅིང་། དེ་དག་ཚད་གཞུང་ནས་ཞིབ་ཅིང་རྒྱས་པར་བཤད་པར་མཛད་པ་དེས་ན།
༡ ཤོག་ངོས་ ༡༧ ཞལ་འདོན་ཕྱོགས་བསྡེབས། ཝཱ་ཎ་དགེ་ལྡན་སྤྱི་ལས་ཁང་། ༡༩༩༠
，
--



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
རིགས་ལམ་དོན་གཉེར་ཅན་རྣམས་ཀྱིས་ནི་ཚད་གཞུང་འདི་དག་ནམ་ཡང་འདོར་དུ་མི་
རུང་བ་ཁོ་ནའོ། །
༧ དེ་མིན་མངོན་པའི་གཞུང་ནས་འབྱུང་བའི་མུ་གཞི་ཚན་པ་སོགས་ནི་གཏམ་
འདིས་དངོས་སུ་མ་གསུངས་ཀྱང་འབྲེལ་ཆེ་བས་འདིར་ཞར་བྱུང་དུ་བཤད་ན། ལར་ནི་བྱེ་
བྲག་ཏུ་སྨྲ་བའི་ལུགས་ལ་བསམ་པར་བྱ་བ་ཅི་ཡོད་ཅེ་ན། ཡོད་དེ། མཁས་པ་དག་གི་
བཞེད་པ་ལ་བྱེ་བྲག་བཤད་མཚོའམ་བྱེ་བྲག་ཏུ་བཤད་པ་ཆེན་མོ་ཞེས་བྱ་བའི་གཞུང་གི་
རྗེས་སུ་འབྲངས་བའམ་དུས་གསུམ་རྫས་ཀྱི་བྱེ་བྲག་ཏུ་སྨྲ་བས་ན་དེ་ལྟར་དུ་གྲགས་པར་
བཤད་དོ།།”
འདི་རྒྱ་གར་མཁས་པའི་བཤད་པ་ཡིན་པར་བྱས་ཀྱང་། རྒྱ་གར་བ་ལ་ནི་མ་ཧཱ་བི་
བྷཱ་ཥཱ་ཞེས་གྲགས་པ་འདི་ཡིན་ན། འདིའི་སྐད་དོད་ལ་རྣམ་བཤད་ཆེན་མོའམ་བྱེ་བྲག་ཏུ་
བཤད་པ་ཆེན་མོ་ཞེས་འོང་རྒྱུ་ལས། བཤད་མཚོ་ཞེས་པ་ནི་མི་འོང་། མ་ཟད་བྱེ་སྨྲའི་སྒྲ་
བཤད་དེ་འདྲ་བ་དེ་གཞི་ཐམས་ཅད་ཡོད་སྨྲའི་ལུགས་སུ་བྱེད་ན་ལས། གནས་བརྟན་སྡེ་
པ་ལྟ་བུ་སྡེ་པ་གཞན་གྱིས་ནི་དེ་འདྲའི་མཚན་ཞིག་ཡོད་པ་ཙམ་ཡང་ཁས་མི་ལེན་པས། སྒྲ་
བཤད་དེ་འདྲ་འོང་དོན་ག་ལ་ཡོད། དེ་ལྟ་ན་སླར་ཡང་བལྟ་ཞིབ་ཅིག་བྱ་དགོས་པར་
སེམས་སོ།།
དེ་ལ་ཉན་ཐོས་སྡེ་པ་རྣམས་ཀྱིས་ནི་བཤད་པ་ཞིག་བྱེད་མ་ཐག་སྡེ་སྣོད་གསུམ་
ཞེས་ལུང་འདྲེན་གྱི་སྟེང་ནས་བཤད། དེ་ནི་ཁྲིམས་སུ་བཅས་པ་ལྟ་བུ་ཞིག་ཡིན་པས། ལུང་
༡
ཤོག་ངོས་ ༩༡༡༡༢ གྲུབ་མཐའ་ལྷུན་པོའི་མཛེས་རྒྱན། ལྕང་སྐྱ་རོལ་པའི་རྡོ་རྗེས་མཛད། ཝཱ་ཎ་མཐོ་སློབ་
དགེ་ལྡན་དགེ་སློབ་སྤྱི་ལས་ཁང་ནས་དཔར་བསྐྲུན་ཞུས། ༢༠༢



གླེང་བརྗོད།
གཙོ་བོ་ཡིན་པ་ནི་དེས་གྲུབ། འོན་ཀྱང་རིགས་པ་ལ་གཏན་ནས་མི་བརྟེན་པ་ནི་མིན་ཏེ།
ཐེག་ཆེན་བཀའ་སྒྲུབ་ཀྱི་ཕྱིར་རྒོལ་ཉན་ཐོས་སྡེ་པ་ཡིན་ལ། དེ་དག་གིས་རིགས་པ་དུ་མའི་
སྒོ་ནས་ཐེག་ཆེན་བཀག་པར་གསལ་བས་སོ།།
དེ་ལྟ་ནའང་དབུ་སེམས་ཀྱི་ལུགས་བཞིན་ཕྲ་ཞིང་མཛངས་པའི་རིགས་པས་དཔྱད་
པ་ནི་མི་མཛད་པར་གསལ་ཏེ། མཛོད་གནས་ལྔ་པ་ཕྲ་རྒྱས་བསྟན་པ་ལས།
གསུམ་པ་བཟང་སྟེ་བྱ་བ་ཡིས།།
དུས་རྣམས་རྣམ་གཞག་གེགས་སུ་བྱེད།
དེ་ཡང་ཇི་ལྟར་གཞན་མ་ཡིན།།
དུས་སུ་མི་རུང་དེ་བཞིན་དུ།།
ཡོད་ན་ཅི་ཕྱིར་མ་སྐྱེས་ཞིག།
ཆོས་ཉིད་དག་ནི་ཟབ་པ་ཡིན།།
ཅེས་ཞར་བྱུང་དུས་གསུམ་གྱི་རྣམ་གཞག་ལ་དཔྱད་པ་ལ་ཡུལ་དུས་གསུམ་རྫས་
སུ་སྒྲུབ་པའི་རྩོད་ལན་དུ་དེ་ལྟར་གསུངས་ཤིང༌། འདིའི་ཐད་ཀྱི་མཛོད་འགྲེལ་ཐར་ལམ་
གསལ་བྱེད་ལས། དེ་ལ་བྱེ་བྲག་སྨྲ་བ་ན་རེ། ཆོས་རྣམས་ཀྱི་ཆོས་ཉིད་དག་ནི་ཟབ་པ་ཡིན་
པའི་ཕྱིར། རྟོག་གེའི་བློས་གཞན་དང་གཞན་དུ་བསྒྱུར་མི་ནུས་ཤིང༌། ཡིད་ཆེས་པའི་ལུང་
ལས་འབྱུང་བ་ཡིན་པས། ཁོ་བོ་ཅག་གི་གྲུབ་མཐའ་མི་འདོར་ཞེས་ཟེར།” ཞེས་གསལ་
བར་གསུངས།
༡
ཤོག་ངོས་ ༣༨༢ རྒྱལ་བ་དགེ་འདུན་གྲུབ་ཀྱི་མཛོད་འགྲེལ་ཐར་ལམ་གསལ་བྱེད། ཝ་ཎ་དགེ་ལྡན་སྤྱི་ལས་
ཁང་།༢༠༠༡



60
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
མུ་བཞིའམ་དཀྲག་མའམ་ཚན་པ་བརྩི་ཚུལ།
འོ་ན་རྣམ་འགྲེལ་རང་འགྲེལ་ལས། གལ་ཏེ་དགོས་པ་མེད་པའི་ཕྱིར་ཉེ་བར་
བརྟག་པར་མི་བྱའོ་”ཞེས་གསུངས་པས། ཁྱོད་ཀྱི་སྨྲ་བ་དེ་ཉིད་དོན་མེད་དོ་ཞེ་ན། གཅིག་
ཏུ་དོན་མེད་པ་ནི་མ་ཡིན་ཏེ། གདགས་པའི་བསྟན་བཅོས་ལས།
མིག་ལ་ཆུ་དང་སྐམ་ལ་ཐོགས་མི་ཐོགས་ཀྱི་མུ་བཞི་དང༌།
མཚན་མོ་དང་ཉིན་མོ་ཐོགས་མི་ཐོགས་ཀྱི་མུ་བཞི།
ཞེས་སོགས་གསུངས་པ་ལ་བརྟེན་ནས་དེ་ཡི་རྗེས་འབྲངས་ཀྱི་འགྲེལ་པ་རྣམས་
སུའང་མུ་བཞིའམ་དཀྲུག་མའམ་ཚན་པ་བརྩི་ཚུལ་ཞེས་གྲགས་པ་དེ་རིམ་བཞིན་དར་
ཁྱབ་བྱུང་ཞིང་། ཕྱིས་སུ་ཉན་ཐོས་སེནདྷ་པའི་བསྟི་གནས་ཁང་དག་དང་། བོད་ཀྱི་གདན་
ས་ཁག་ཏུ་མཛོད་འདུལ་གཉིས་ཀྱི་ནང་དོན་ཁག་ལ་ཉིན་ནས་ཉིན་མཐུད་དེ་བརྩི་དགོས་
པའི་ཚན་པ་ཆེན་པོ་དེ་འདྲ་མཛད་སྲོལ་བྱུང༌། དཔེར་མཚོན་ཙམ་ཞིག་ནི་འབྲས་སྒོ་མང་
དགེ་བཤེས་དགེ་འདུན་བློ་གྲོས་མཆོག་གིས་མཛད་པའི་འབྲས་སྤུངས་ཆོས་འབྱུང་དུ་
གསལ་བ་འདིར་འདྲི་ན། མཛོད་གནས་གཉིས་པ་ལས་འཕྲོས་པའི་མུ་བཞི་ཞིག་ལ།
འདོད་ཡིད་དགེ་དང་མི་དགེ་དང༌།
བསྒྲིབས་པ་དང་ནི་མ་བསྒྲིབས་པ།།
གཟུགས་དང་གཟུགས་མེད་པ་དག་ན།།
མི་དགེ་ལས་གཞན་ཟག་མེད་གཉིས།།
༡
ཤོག་ངོས་ ༡༣༠ ཚད་མ། དེབ་ཨང་།” ཨ་རིར་དར་ཐང་རིན་པོ་ཆེས་དཔར་སྐྲུན་ཞུས།



གླེང་བརྗོད།
ཞེས་རྐྱེན་བཤད་པའི་རྒྱས་བཤད་དུ་དེ་མ་ཐག་རྐྱེན་གྱི་རྒྱས་བཤད་སེམས་བཅུ་
གཉིས་སུ་དབྱེ་བ་དངོས་བཤད་པ་ལས། སེམས་རང་གི་དབང་དུ་བྱས་པའི་དེ་མ་ཐག་
འབྲས་ཚན་པ་བརྒྱད། སེམས་རང་གི་དབང་དུ་བྱས་པའི་དེ་མ་ཐག་འབྲས་ལ་མཚན་
གཞི་ཉུང་མཐའ་ཚན་པ་དྲུག།
༡ དྲུག་ཚན་སྔ་མར་བརྩི་རུང་གྲངས་མང་ལ། དྲུག་ཚན་ཕྱི་མར་བརྩི་རུང་
གྲངས་ཉུང་བ།
༢ དེ་མཚུངས་ཕྱི་མར་གྲངས་མང་ལ། སྔ་མར་གྲངས་ཉུང་བ།
༣ གྲངས་མཉམ་པ། །
༤ གང་མིན་དང་བཞི།
ཞེས་པ་ལྟ་བུ། དེ་འདྲ་བརྩི་ཚུལ་ལ་དཀྲུག་དཀར་དང་། དཀྲུག་ནག་སོགས་རྒྱས་
བསྡུས་མཐའ་ཡས་པ་ཞིག་ཡོད།”
ཡང་ཚན་པ་བརྩི་ཚུལ་གཞན་ཞིག་ནི། དཔེར་ན། མཛོད་གནས་གཉིས་པའི་དབང་
པོ་ལྡན་ཚུལ་ལ་གཉིས་ལས་ངེས་ལྡན་ལས་འཕྲོས་པ་སྟེ། དེ་ཉིད་ལས།
གཏང་སྙོམས་དང་ནི་སྲོག་དང་ནི།།
ཡིད་དང་ལྡན་ལ་ངེས་གསུམ་ལྡན།།
བདེ་ལུས་ལྡན་ལ་བཞི་དག་དང༌།།
མིག་སོགས་ལྡན་ལ་ལྔ་དང་ལྡན།།
༡ ཤོག་ངོས་༢༣༧ རྟགས་བསལ་དཀྲུག་མའི་རྣམ་གཞག འབྲས་སྤུངས་ཆོས་འབྱུང་། ཧམ་བག་ཆེས་མཐོའི་
སློབ་་གྲྭ་ འཇར་མན། ༡༩༧༤



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཡིད་བདེ་ལྡན་ཡང་སྡུག་བསྔལ་ལྡན།།
བདུན་དང་མོ་ཡི་དབང་སོགས་ལྡན།།
བརྒྱད་དང་ཀུན་ཤེས་ལྡན་པ་ཡི།།
དབང་པོ་ལྡན་ལ་བཅུ་གཅིག་ལྡན།།
ཀུན་ཤེས་བྱེད་པའི་དབང་ལྡན་ལ།།
བཅུ་གསུམ་དག་དང་ལྡན་པ་ཡིན།
ཅེས་པའི་བར་ངེས་ལྡན་ཚན་པ་གཅིག་ནས་བཅུ་གསུམ་བར་བརྩི་རུང་བ་མ་ཡིན།
མི་རུང་བ་མ་ཡིན་པའི་ཕྱིར་ཞེས་འདྲི་བ་ལ། གསུམ་དང་། བཞི་དང༌། ལྔ་དང༌། བདུན་
དང༌། བརྒྱད་དང་། བཅུ་གཅིག་དང༌། བཅུ་གསུམ་བཅས་ངེས་ལྡན་ཚན་པ་བདུན་བརྩི་
རུང་ཞིང་། དེ་མིན། གཅིག་དང་། གཉིས་དང༌། དྲུག་དང་། དགུ་དང༌། བཅུ་གཉིས་
བཅས་དྲུག་བརྩི་མི་རུང་བ་ཡིན་ཞེས་ལེན་འདེབས་པ་ལྟ་བུ་སྟེ། འདི་ལའང་ཚན་པ་རྒྱ་ཆེ་
ཆུང་བརྗོད་ཀྱིས་མི་ལང་བ་ཞིག་ཡོད་དོ། །
དེ་དག་ཞིབ་ཏུ་ཤེས་པར་འདོད་ན། གོང་སྨོས་འབྲས་སྤུང་ཆོས་འབྱུང་དུ་གསལ་བ་
དེར་ཡུད་ཙམ་ཞིག་གཟིགས་པའི་འབད་པ་གནང་རེ་ཆེ། །
མུ་བཞི་ཚན་པའི་རིགས་པ་འདི་ནི་ཕུང་ཁམས་སྐྱེ་མཆེད་ལྟ་བུ་རྒྱ་ཆེ་ཞིང་རྣམ་
གྲངས་མང་བའི་གནས་རྣམས་བློར་ངེས་པ་ལ་ཆེས་ཁྱད་པར་དུ་འཕགས། དེ་མཚུངས་
བསྡུས་གྲྭའི་ནང་དུ་ཡོད་པའི་མུ་གསུམ་མུ་བཞིའི་ཁྱབ་མཐའི་རྣམ་གཞག་དེའང་འདིའི་
རིགས་འགྲོས་ཡིན་པས། རིགས་ལམ་ལ་ཐོག་མར་འཇུག་པའི་ལས་དང་པོ་པ་རྣམས་
དེར་འཁྲིད་པར་སྣེ་ཤན་ལྟ་བུ་མེད་དུ་མི་རུང་ཞིག་ཀྱང་ཡིན་ནོ།།



གླེང་བརྗོད།
63
ཁ རིགས་ལམ་གྱི་ཐད་ལ་རྒྱ་གར་ཁ་སྤུ་ཅན་རྣམས་མ་ཟད། བོད་ཁ་བ་ཅན་པ་
རྣམས་ཀྱང་མདུན་བསྐྱོད་ཀྱི་རྣམ་པ་དང་ལྡན་པ་ཞིག་བྱུང་བ་དེ་ནི་གཏམ་འདིས་དངོས་སུ་
མ་གསུངས་པ་ཞིག་ཡིན་ཀྱང་། རིགས་ལམ་གྱི་སྒོ་འབྱེད་ལྡེ་མིག་ལྟ་བུ་ཡིན་པས། དེའི་
སྐོར་གལ་ཆེར་བརྩིས་ཏེ་ཞར་བྱུང་གི་ཚུལ་དུ་འདིར་ཅུང་ཟད་ཅིག་འཆད་པར་བྱ་བ་ཡིན་
ལ། དེ་ཡང་བསྟན་པ་ཕྱི་དར་གྱི་དུས་སུ་དཔལ་གསང་ནེའུ་ཐོགས་ཀྱི་གདན་ས་ཆེན་པོར་
ལོ་ཙཱ་བ་ཆེན་པོ་རྔོག་བློ་ལྡན་ཤེས་རབ་ (༡༠༤༩ ༡༡༠2) ཞབས་ཏེ། ཁོང་ནི་ཇི་སྐད་ད་གྲོ་
ལུང་པས་མཛད་པའི་ལོ་བསྟོད་ལས།
རྒྱ་གར་ཤར་ནུབ་ལི་དང་བལ་པོའི་ཡུལ་།།
མཁས་གྲུབ་དུ་མའི་ལེགས་བཤད་བདུད་རྩིའི་རྒྱུན།།
རྣམ་དཔྱོད་བློ་ཡི་བུམ་པར་ལེགས་བསྡུས་ནས།།
བོད་ཡུལ་རྨོངས་པའི་དྲི་མ་སེལ་མཛད་པ།།
བློ་ལྡན་ཤེས་རབ་ཞབས་ལ་་་་་་
ཞེས་དང་།
རྣམ་འགྲེལ་མཛད་གཞུང་རིགས་པའི་ཐུར་མ་ཡིས།།
ལེགས་པར་ཕྱེ་བའི་བློ་མིག་དག་པ་ལ།།
ཐུབ་པའི་གསུང་རབ་འོད་ཀྱིས་རབ་གསལ་བའི།།
ཤེས་བྱ་མཐའ་མེད་ཇི་བཞིན་སྣང་བ་ཅན།།
བློ་ལྡན་ཤེས་རབ་ཞབས་ལ་་་་་་
ཞེས་དང་།།



64
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གངས་ཁྲོད་སྡེ་སྣོད་འཛིན་པའི་ཅོད་པན་གྱིས།།
ཁྱོད་ཀྱི་ཞབས་ཀྱི་པདྨོ་རྣམ་མཛེས་ཤིང་།།
རིགས་པར་སྨྲ་བའི་སེངྒེའི་སྒྲ་དབྱངས་ཀྱིས།།
གཞུང་ལུགས་སྨྲ་བའི་ཝ་ཚོགས་སྐྲག་མཛད་པ།།
བློ་ལྡན་ཤེས་རབ་ཞབས་ལ་་་་་
ཞེས་སོགས་གསུངས་པ་ལྟར་གྱི་འདི་པ་ནས་ཚད་མའི་བཤད་པ་དར་ཟིན་པ་
གསལ་པོར་བྱུང་། དེ་རྗེས་གྲོ་ལུང་པས་ལོ་ཙཱ་བའི་གསུང་ལ་ཆེས་གཅེས་སྤྲས་སུ་མཛད་
པའང་གསལ།
འོན་ཀྱང་གསང་ཕུ་བའི་གདན་ས་པ་དྲུག་པ་ཆ་པའམ་ཕྱ་པ་ཆོས་ཀྱི་སེང་གེའི་
ཞབས་ (ཕྱི་ལོ་ ༡༡༠e-༡༡se བར་) ནི། བོད་ཀྱི་ཐུན་མོང་མ་ཡིན་པའི་ཚད་མའི་
རིགས་ལམ་གྱི་སྲོལ་འབྱེད་དུ་བཞག་ཆོག་པར་སེམས་ཏེ། ཁོང་གིས་བསྡུས་གྲྭའི་སྲོལ་དེ་
ཐོག་མར་འཛུགས་པར་མཛད་པ་ཡིན་པས་དེ་ལྟ་བུ་ནི་རྒྱ་གར་ལའང་མ་དར་བས་སོ།།
ཁོང་གིས་སྤྱིར་དབུ་མ་བསྡུས་པ་སོགས་བསྡུས་པ་ཆེ་ཆུང་གཉིས་རེ་མཛད་ཅིང་།
ཁྱད་པར་དུ་ཚད་མ་བསྡུས་པ་ཡིད་ཀྱི་མུན་སེལ་མཛད་ནས་འཆད་ཉན་གྱི་གྲྭ་བཙུགས་ཏེ་
བསྡུས་པའི་སྲོལ་བཏོད། ཁོང་གིས་འཆད་ཉན་གྱི་གྲྭ་བཙུགས་པ་དེ་ནི་ཆོས་གྲྭ་ཆེན་པོ་དེ་
ཉིད་དང་། དེ་ལས་གྱེས་པ་མཐའ་དག་གི་ཕྱག་ལེན་དུ་ད་ལྟའི་བར་ལུ་གུ་བརྒྱུད་བཞུཌ་པ་
འདིས་ཆ་མཚོན་པར་འོས། དེ་ཡང་བསྡུས་པ་ཞེས་པའི་དོན་ནི་ཁོང་ཉིད་ཀྱི་གསུང་ལས།
རྒྱལ་བའི་བཀའ་དང་དེ་འགྲེལ་བསྟན་བཅོས་ཀྱི།
དགོངས་དོན་མ་ལུས་ལེགས་པར་བསྡུས་པས་ན།།



གླེང་བརྗོད།
བསྡུས་པ་ཞེས་སུ་མཁས་པས་མཚན་དུ་བཏགས།།
ཞེས་བྱུང་ངོ༌།”
ཁོང་གི་འདི་ནི་མདོ་སྡེ་པའི་རིགས་པའི་འགྲོས་དང་བསྟུན་ཏེ། ཁ་དོག་དཀར་
དམར་གྱི་བསྡུས་ཚན་ནས་བཟུང་བསྡུས་ཚན་བཅོ་བརྒྱད་ཀྱི་བདག་ཉིད་ཅན་ཞིག་ཡིན་
ཅིང་། དེ་ལ་གཞིར་བྱས་ནས་འཇམ་དབྱངས་བླ་མ་མཆོག་ལྷ་ (ཕྱོགས་ལྷ་) འོད་ཟེར་
ཞབས་ཀྱིས་རྭ་སྟོད་བསྡུས་གྲྭ་ཞེས་པ་དེ་བརྩམས། དེ་ནི་མཚན་ཉིད་གསར་དུ་ལྟ་མཁན་
ཕལ་ཆེ་བའི་གཞུང་ཤིང་ལྟ་བུར་འཛིན།༢ འདི་ནི་དོན་ལ་གནས་པར་སེམས་ཏེ། ཆ་པའི་
ཞབས་ཀྱིས་སྲོལ་དེ་བཏོད་ཀྱང་སྐབས་དེ་དུས་བསྡུས་པ་ཞེས་པ་ལས་བསྡུས་གྲྭ་ཞེས་མ་
གྲགས་པས་སོ།།
དེ་ཡང་དབུ་ཚད་སོ་སོར་བསྡུས་པ་ཆེ་ཆུང་གཉིས་རེ་མཛད་པ་ལྟར་ན། ལོ་ཙཱ་བ་
ཆེན་པོ་ནས་བཟུང་ཆོས་གྲྭ་ཆེན་པོ་དེར་གཞུང་ཆེན་བཞི་གཙོ་བོར་མཛད་སྲོལ་བྱུང་འདུག་
པས། འདི་པས་ཀྱང་དེ་མཚུངས་བཞི་པོ་རེ་རེ་ལ་བསྡུས་པ་རེ་རེ་མ་མཐའ་མཛད་ཡོད་པ་
ཤོག་ངོས་༢༠༤ རིགས་གནས་ཆེ་བ་ལས་ཚད་མ་བོད་དུ་བྱུང་ཚུལ། འཇམ་དབྱངས་ཀོང་སྤྲུལ་གྱི་ཤེས་བྱ་
མཛོད། ཝཱ་ཎ་བཛྲ་བིང་གཙུག་ལག་ཁང་ནས་དཔར་བསྐྲུན་ཞུས། ༡eee གཞན་ཡང་དེབ་སྔོན་གྱི་ཤོག་
ངོས་ ༤༠༩ དང༌། དེའི་ས་བཅད་རྔོག་ལོ་བརྒྱུད་པ་དང་བཅས་པར་གསལ། སྟོད་ཆ་ སི་ཁྲོན་མི་རིགས་
དཔེ་སྐྲུན་ཁང་། ༡22༤
ཁོང་ནས་༧རྒྱལ་བ་སྐུ་ཕྲེང་གཉིས་པ་དགེ་འདུན་རྒྱ་མཚོ་དགུང་གྲངས་ཉེར་གསུམ་པ་དེ་ཉིད། ༡༤eL ལ་
འཕྱོངས་རྒྱས་རི་བོ་བདེ་ཆེན་དུ་གདན་དྲངས་པ་དུང་དཀར་ཚིག་མཛོད་ཆེན་མོར་གསལ།
ཤོག་ངོས་ ༢༣༢ འབྲས་སྤུངས་ཆོས་འབྱུང་གོང་སྨོས།
༢



66
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཚོད་དཔགས་བྱ་ཆོག་པར་སེམས། དེ་ལྟར་ན་འཇམ་དབྱངས་བླ་མས་ནི་ཕར་ཕྱིན་ཕུད།
ཆ་པའི་བསྡུས་པ་གཞན་གསུམ་པོ་དེ་ནས་སྔོན་འགྲོའི་རིགས་ལམ་ལ་ངེས་པར་དགོས་
པའི་ཆ་ཤས་རྣམས་ཕྱོགས་བསྒྲིགས་ཐོག འཕྲུལ་ཆེ་བའི་རིགས་པ་འགའ་ཡང་ལེགས་
ཆར་བླངས་ཏེ། ཚད་མ་རྣམ་འགྲེལ་གྱི་བསྡུས་གཞུང་ཤེས་བྱའི་སྒོ་འབྱེད་རྒོལ་ངན་གླང་
པོ་འཇོམས་པ་གདོང་ལྔའི་གད་རྒྱངས་རྒྱུ་རིག་ལྡེ་མིག་ཅེས་བྱ་བ་འདི་མཛད། དེ་དུས་
གཞི་ནས་བསྡུས་གྲྭ་ཞེས་མཚན་བཏགས་པ་ཡིན་པར་སེམས། །
དེར་མ་ཟད་འཇམ་དབྱངས་བླ་མ་ནས་བརྩིས་པའི་རྭ་སྟོད་མཁན་རབས་བཅུ་བཞི་
པ་སེར་ཁང་པ་དམ་ཆོས་རྣམ་རྒྱལ་གྱིས་བཙན་པོ་ངག་དབང་འཕྲིན་ལས་ལྷུན་གྲུབ་ལ་
བརྩི་བཞག་གནང་བ་དེ་ཉིད་ཕྱིས་དཔར་བསྐྲུན་བགྱིས་པ། བཙན་པོ་བསྡུས་གྲྭ། ཞེས་
བསྡུས་ཚན་ཉེར་གཅིག་བྱས་པ་ཞིག་ཀྱང་བྱུང་།”
༡༠ བསྡུས་གྲྭའི་ས་བཅད་དང་བསྡུས་ཚན་དབྱེ་ཚུལ། །
གོང་གི་དེ་གཉིས་ཇི་འདྲ་ཞིག་ཡིན་ནའང་རུང༌། རྭ་སྟོད་བསྡུས་གྲྭ་ད་ཡོད་ནང་ས་
བཅད་དབྱེ་ཚུལ་ནི། །
ལས་དང་པོ་བ་ལ་ཕན་པའི་ཕྱིར་རིགས་ཆུང་ངུའི་རྣམ་གཞག་བཤད་པ་ལ།
ཀ ཁྱབ་མཐའི་རྣམ་གཞག་བཤད་པ་ལ།
༡ ཁ་དོག་དཀར་དམར།
༢ གཞི་གྲུབ་ཀྱི་རྣམ་གཞག་བཤད་པ།
༡
ཤོག་ངོས་ ༢༣༢-༢༣༣ འབྲས་སྤུངས་ཆོས་འབྱུང་གོང་སྨོས།



གླེང་བརྗོད།
༣ ལྡོག་པ་ངོས་འཛིན་གྱི་རྣམ་གཞག་བཤད་པ།
ཁ ཡིན་ལོག་མིན་ལོག་ཞར་བྱུང་ཡིན་གྱུར་མིན་གྱུར་དང་བཅས་པའི་རྣམ་གཞག་
བཤད་པ་ལ།
༡ ཡིན་ལོག་མིན་ལོག་གི་རྣམ་གཞག་བཤད་པ།
༢ ཡིན་གྱུར་མིན་གྱུར་གྱི་རྣམ་གཞག་བཤད་པ།
ག རྒྱུ་འབྲས་སྤྱི་བྱེ་བྲག་རྫས་ལྡོག་གི་རྣམ་གཞག་བཤད་པ་ལ།
༡ རྒྱུ་འབྲས་ཆུང་བའི་རྣམ་གཞག་བཤད་པ།
༢ སྤྱི་བྱེ་བྲག་གི་རྣམ་གཞག་བཤད་པ།
༣ རྫས་ལྡོག་གི་རྣམ་གཞག་བཤད་པ།
གཉིས་པ་དབང་པོ་འབྲིང་ལ་རིགས་ལམ་འབྲིང་གི་རྣམ་གཞག་བཤད་པ་ལ།
ཀ འགལ་འབྲས་ཀྱི་རྣམ་གཞག་བཤད་པ།
ཁ ཡོད་རྟོགས་མེད་རྟོགས་ཞར་བྱུང་བར་ཤུན་གྱི་རྣམ་གཞག་བཤད་པ་ལ།
༡ ཡོད་རྟོགས་མེད་རྟོགས་ཀྱི་རྣམ་གཞག་བཤད་པ་དང༌།
༢ ཞར་བྱུང་བར་ཐུན་གྱི་རྣམ་གཞག་བཤད་པ།
ག མཚན་མཚོན་ཆེ་བའི་རྣམ་གཞག་བཤད་པ།
ང རྒྱུ་འབྲས་ཆེ་བའི་རྣམ་གཞག་བཤད་པ།
ཅ རྗེས་འགྲོ་ལྡོག་ཁྱབ་དང་ཞར་བྱུང་དགག་བཤགས་སྒྲུབ་བཤགས་ཀྱི་རྣམ་གཞག་
བཤད་པ་ལ།



68
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
༡ རྗེས་འགྲོའི་རྣམ་གཞག་བཤད་པ།
༢ ལྡོག་ཁྱབ་ཀྱི་རྣམ་གཞག་བཤད་པ།
༢ ཞར་བྱུང་དགག་བཤགས་སྒྲུབ་བཤགས་ཀྱི་རྣམ་གཞག་བཤད་པ།
གསུམ་པ་དབང་པོ་རབ་ལ་རིགས་ལམ་ཆེན་པོའི་རྣམ་གཞག་བཤད་པ་ལ།
ཀ དྲུག་སྒྲ་ཞར་བྱུང་བསྡུས་ཚན་ཀུན་ལ་མཁོ་བ་ཁས་བླངས་སོང་ཚུལ་གྱི་རྣམ་གཞག་
བཤད་པ་ལ།
༡ དྲུག་སྒྲ།
༢ ཞར་བྱུང་བསྡུས་ཚན་ཀུན་ལ་མཁོ་བ་ཁས་བླངས་སོང་ཚུལ་གྱི་རྣམ་གཞག་
བཤད་པ།
ཁ དགག་གཞི་དྲིས་འཕངས་ཀྱི་རྣམ་གཞག་བཤད་པ།
ག ཐལ་འགྱུར་གཞན་སེལ་གྱི་རྣམ་གཞག་བཤད་པ་ལ།
༡ ཐལ་འགྱུར་གྱི་རྣམ་གཞག་བཤད་པ།
༢ གཞན་སེལ་གྱི་རྣམ་གཞག་བཤད་པ།
ང སེལ་འཇུག་སྒྲུབ་འཇུག་ཡུལ་ཡུལ་ཅན་གྱི་རྣམ་གཞག་བཤད་པ་ལ།
༡ སེལ་འཇུག་སྒྲུབ་འཇུག་གི་རྣམ་གཞག་བཤད་པ་ལ།
ཀ སེལ་འཇུག་གི་རྣམ་གཞག
ཁ སྒྲུབ་འཇུག
༢ ཡུལ་ཡུལ་ཅན།
ཅ མཚོན་སྦྱོར་རྟགས་སྦྱོར་གྱི་རྣམ་གཞག་བཤད་པ་ལ།
བ་



གླེང་བརྗོད།
69
，，
༡ མཚོན་སྦྱོར་གྱི་རྣམ་གཞག་བཤད་པ།
༢ རྟགས་སྦྱོར་གྱི་རྣམ་གཞག་བཤད་པ།
ཞེས་པ་འདིའོ།།
༈ བཙན་པོའི་བསྡུས་གྲྭ་ནང་དེ་དག་བསྡུས་ཚན་ཕྱེས་པ་ཉེར་གཅིག་ནི། །
༡། ཁ་དོག་དཀར་དམར། ༢། གཞི་གྲུབ། ༣། ལྡོག་པ་ངོས་འཛིན། ༤ །ཡིན་ལོག་
མིན་ལོག ད ། ཡིན་གྱུར་མིན་གྱུར། ། རྒྱུ་འབྲས་ཆུང་བ། ༧། སྤྱི་བྱེ་བྲག པ། རྫས་ལྡོག་
ཁ། འགལ་འབྲས། ༡༠། ཡོད་རྟོགས་མེད་རྟོགས་ཞར་བྱུང་བར་ཤུན། ༡༡། མཚན་མཚོན།
༡༢ རྒྱུ་འབྲས་ཆེ་བ། ༡༣། རྗེས་འགྲོ་ལྡོག་ཁྱབ། ༡༤། ཞར་བྱུང་དགག་བཤགས་སྒྲུབ་
བཤགས། ”། དྲུག་སྒྲ། ༡༠། ཞར་བྱུང་བསྡུས་ཚན་ཀུན་ལ་མཁོ་བ་ཁས་བླང་སོང་ཚུལ།
༡༧། དགག་གཞི་དྲིས་འཕངས། ༡༤། ཐལ་འགྱུར་དང་གཞན་སེལ། ༡༤། སེལ་འཇུག་དང་
སྒྲུབ་འཇུག ༢༠། ཡུལ་ཡུལ་ཅན། ༢༡། མཚོན་སྦྱོར་རྟགས་སྦྱོར། ཞེས་པ་ཞིག་ཡིན་ནམ་
སྙམ། གལ་ཏེ་དེ་འདྲ་བ་ཞིག་ཡིན་ན་ངེས་པར་དེ་གཉིས་ཅུང་ཟད་ཁྱད་པར་ཡོད་ལས་ཆེ།
༡༡། བསྡུས་གྲྭའི་རིགས་པའི་ཆེ་བ་ཕན་ཡོན་བསླབ་བྱ་སོགས།
ཀུན་མཁྱེན་འཇམ་དབྱངས་བཞད་པའི་བསྡུས་གྲྭའི་རྩ་བ་”ལས།
གཞན་ཡང་བསྡུས་པའི་རིགས་པ་ལ།།
དཔྱད་ན་ཐོག་མཐའ་མི་རྙེད་ཅིང་།།
༡
ཤོག་ངོས་ ༡༤༡ བསྔས་གྲའི་རྩ་ཚིག པོད། བ དེབ་ཨང་ ༡༩ དེ་མོ་ངག་དབང་དགེ་ལེགས་ནས་དཔར་
སྐྲུན་ཞུས། དིལླི། ༡2z༤



70
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དབུས་སུའང་གནས་པར་མི་འགྱུར་ཏེ།།
ཁས་བླངས་ཐམས་ཅད་འཇིག་པར་འགྱུར།།
ཐོག་མཐའ་མེད་ཅིང་དབུས་མི་དམིགས།།
ཁས་བླངས་མེད་ཅིང་གྲུབ་མཐའ་མེད།།
དེའི་ཚེ་དབུ་མ་ཆེན་པོ་འོ།།
ཞེས་དང་།
སློབ་དཔོན་སྨྲ་བའི་སེང་གེ་ཞེས།།
ཐུབ་བསྟན་བཞིན་རི་བསྐྱེད་ཚལ་དང་།།
སྐུ་ཕྱོགས་འོག་མིན་གླིང་གི་གྲར།།
ཐ་སྙད་ཚུལ་ལ་ལེགས་པར་སྦྱངས།
རིགས་པས་བརྩོན་པར་སྨྲ་བ་ལ།།
གངས་ཅན་ཙམ་ན་ཕུལ་བྱུང་བ།།
དེ་ཡི་ལེགས་བཤད་རིགས་པའི་ཆེད།།
བློ་གྲོས་ཅུང་ཟད་གསལ་བྱེད་པ།།
རབ་འབྱམས་གཞུང་ལུགས་སྨྲ་བ་ཡི།།
ཆོས་ཀྱི་དབང་ཕྱུག་ཅེས་བྱ་འོ།།
ཞེས་པ་དང་།
ཀུན་ལ་ཕྱོགས་མེད་གྲྭ་ས་འགྲིམས།།
ཀུན་ལ་གྲོགས་ཀྱི་དམ་པ་ལྟོས།།



གླེང་བརྗོད།
སྣང་ཚུལ་ལམ་སྟོན་ཉམས་དགའ་སྐྱོངས། །
རྒྱལ་བ་མཉེས་པའི་མཆོད་སྤྲིན་ཡིན།།
སོགས་མང་དུ་གསུངས་པ་རྣམས་བལྟ་བར་འདོད་ན་དེ་ཉིད་དུ་གཟིགས་འཚལ།
༡༢ ཚད་མ་རིག་གཏེར། །
འདི་ནི་པཎྜི་ཏའི་སྐྱེ་བ་ཉེར་ལྔ་བརྒྱུད་མར་བཞེས་པ་འཇམ་དབྱངས་ས་སྐྱ་པཎ་
ཆེན་གང་ཉིད་བསམ་གྱིས་མི་ཁྱབ་པའི་མཁྱེན་རབ་དང༌། མི་འཇིགས་པའི་སྤོབས་པ་དང་
ལྡན་ཞིང་། ཚད་མ་ལ་མཆོག་ཏུ་མཁས་པ་དེས་མཛད་པའི་བསྟན་བཅོས་འདི་ནི་སྡེ་བདུན་
མདོ་དང་བཅས་པའི་སྙིང་པོ་བོད་གངས་ཅན་པའི་ལག་མཐིལ་དུ་བྱིན་པ་ལྟ་བུ་ཞིག་ཡིན་
ཅིང་། བཤད་པ་དང་དཀའ་གནད་ཀྱང་ཐུན་མོང་མ་ཡིན་པ་ཇི་སྙེད་ཅིག་ཡོད་ནའང་
འདིར་རྡོག་དོན་སྨྲ་བའི་ནུས་པ་ནི་བདག་ལ་མེད། རྒྱས་བཤད་བྱ་རྒྱུ་གོ་སྐབས་ནི་ཆེས་
ཕོངས་པས་རེ་ཞིག་བཞག་གོ ། །
༡༣ མཐའ་རྒྱན་དེང་དུས་ཀྱི་ཉམས་ཞིབ།
འདི་ནི་གཏམ་འདིའི་དངོས་ཤུགས་གང་དུའང་མ་བསྟན་ཀྱང་། སྤྱིར་ཐོས་བསམ་
པ་རྣམས་ལ་ངེས་པར་ཉེར་མཁོ་ཆེ་བར་སོང་། མཐའ་རྒྱན་གྱི་ཚུལ་དུ་བཤད་པར་བྱ་བ་
ཡིན་ལ། ཐོག་མར་ནུབ་ཕྱོགས་པར་འདི་དར་བ་ཡིན་པས། གཙོ་བོ་དབྱིན་སྐད་དུ་ཡོད་
པའི་དེབ་ཁག་ལ་བལྟ་རྒྱུ་གལ་ཆེ་བ་ཞིག་ཡིན་ནའང༌། བདག་ལྟ་བུ་ནི་སྐད་དེ་ལ་བག་
ཆགས་ཏིལ་འབྲུ་ཙམ་མེད་པའི་རིགས་ཤིག་ཡིན་པས། དེར་ཡོད་ལྟ་གྲུབ་དང༌། རིགས་
འགྲོས་ལ་བསྐལ་པ་ལྔ་པ་ཞིག་ཡོད་པ་འདི་མ་སྤངས་ཀྱི་བར་དུ་ཇི་བཞིན་ཤེས་པ་དཀའ།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཀ ལུགས་འདིའི་ལྟ་གྲུབ་ཆགས་སྟངས་ནི། སྲོལ་རྒྱུན་ལྟར་ཐོག་མར་སྲོལ་འབྱེད་
ཅིག་གིས་སྲོལ་ཕྱེ་བ་འདྲ་བ་ཞིག་མ་ཡིན་པ། རང་བློར་ལྟ་གྲུབ་གསར་པ་ཞིག་རིམ་པས་
ཆགས་ཐབས་བྱེད་པ་དེ་ལ་འདོད་པར་སྣང་བས། རེ་ཞིག་བདག་གིས་ཀྱང་བསམ་ཚུལ་
ཞིག་བཤད་ན། སྔར་སྲོལ་ལ་གནས་ལུགས་སྟོང་པ་ཉིད་ནི་གྲུབ་མཐའ་ཡིན་ལ། དེ་རྟོགས་
པ་དེ་ནི་ལྟ་བ་ཡིན། འོན་ཀྱང་འཇམ་བཞད་ཀྱི་གྲུབ་མཐའ་ཆེན་མོ་ལས། རྣམ་རྟོག་གི་སྒྲོ་
བཏགས་པའི་ཆ་གཞན་བཟློག་ནས་རང་གི་བློ་ངོར་ཡང་དག་པར་གྲུབ་པ་དེ་གྲུབ་མཐའི་
དོན་ཏེ། ཞེས་དང༌། ཡང་རང་གི་བློ་ངོར་གྲུབ་པའི་ཆ་དེ་སྟོན་པའི་གཞུང་ལའང་གྲུབ་
མཐའ་ཞེས་བྱ་སྟེ། གྲུབ་མཐའ་བརྩམས་ཞེས་པ་ལྟ་བུ་དང་།” ཞེས་ལྟ་གྲུབ་རང་ཉིད་དང་
། རང་ཉིད་སྟོན་པའི་གཞུང་གཉིས་ཀ་ལ་ལྟ་གྲུབ་ཅེས་གོ་ཆོག་པར་ཡང་གསུངས་སོ།།
ནུབ་ཕྱོགས་པ་དག་གིས་ནི་ཐོག་མར་མགོན་པོ་ཀླུ་སྒྲུབ་ནས་ཀྱང་ཁོ་བོ་ཅག་དང་
འདྲ་བར་བྱས་ཏེ་དེ་ཁོ་ན་ཉིད་རྙེད་པ་ཡིན་པས། དངོས་གནས་ལ་ཁོ་བོ་ཅག་ལྟར་ཟད་ཀྱི།
སྔར་སྲོལ་ལྟ་གྲུབ་ཀྱི་བཤད་པ་དེར་རྙིང་རུལ་དུ་སེམས་པར་བྱེད་དོ།
ཁ ཉམས་ཞིབ་བྱ་བའི་གཞི་ནི། ཕྱིའི་དངོས་པོ་རྣམས་གཙོ་བོ་ཡིན་ཅིང་། ད་ལྟ་
དབང་ཤེས་ལ་གང་སྣང་བ་དེ་ཁོ་ནར་ཟད་ཀྱི། དེ་ལས་གཞན་ཡིད་ཤེས་ལ་སྣང་བ་སོགས་
གང་སྣང་ཐམས་ཅད་རྣམ་རྟོག་གི་འཆར་སྒོ་ཙམ་དུ་འདོད་པས། དོན་དུ་ན་ཚུར་རོལ་
མཛེས་པ་པ་ལས་ཐ་དད་པར་མི་སེམས་སོ། །དེ་བཞིན་དུ་དངོས་རྙིང་དང༌། བྱུང་བ་དང༌།
དེ་མཚུངས་སྤྱི་ཚོགས་དང༌། གཞན་ཡང་སྲིད་དོན་དང༌། དཔལ་འབྱོར་སོགས་ཇི་སྙེད་པ་
དག་ཀྱང་ཉམས་ཞིབ་བྱ་གཞིར་འགྱུར་དུ་ཡོད།
༡
ཤོག་གྲངས་ ༡༤ བ་ ༡༧ ན། གྲུབ་མཐའ་ཆེན་མོ། བཀྲ་ཤིས་འཁྱིལ་དཔར་མ།



གླེང་བརྗོད།
73
ག ཉམས་ཞིབ་བྱེད་སྟངས་ནི། སྔོན་དཔྱད་པ་མ་བྱས་པའི་གཞི་གསར་པ་ཞིག་
ཡིན་ན། གོང་མཚུངས་རང་བློར་ལྟ་གྲུབ་གསར་པ་ཞིག་འཚོལ་ཞིབ་བྱ་དགོས་ཤིང་། སྔོན་
དཔྱད་པ་བྱས་ཟིན་པའི་གཞི་ཞིག་ཡིན་ན་ནི། སྐྱོན་ཡོན་གང་བྱུང་ཡང་དཔྱད་ཟིན་གྱི་ལྟ་
གྲུབ་རྙིང་པ་ལ་ཡོད་ཀྱི། རང་ཉིད་ཀྱི་ལྟ་གྲུབ་ནི་གཞི་ནས་གཟུང་དགོས་པར་སྨྲའོ། །
ང ཉམས་ཞིབ་ཀྱི་རིགས་པ་ནི། ཚན་རིག་གི་ངོས་ནས་ཏེ་འཚོལ་ཞིབ་ཀྱི་རིགས་
པ་དེ་ཡིན། དེའི་ཐབས་ལམ་གཙོ་བོ་ནི། འཁྲུལ་ཆའི་རིགས་སམ་རྫས་ཀྱི་རྫུ་འཕྲུལ་ཏེ།
དེའི་ཐོག་ནས་ལྟ་ཞིབ་ཀྱིས་རྙེད་པ་ཡིན་ན་ཚད་མར་བྱེད། དེ་ནི་སྤྱིར་བཏང་བ་ཡིན་གྱི་
དམིགས་བསལ་བྱས་ན། ཉམས་ཞིབ་བྱ་ཡུལ་གང་དང་གང་ཡིན་ཀྱང་དེ་དང་དེར་
དཔྱད་པ་བྱེད་སྟངས་ཀྱང་ཕྲན་བུ་མི་འདྲ་བ་རེ་ཡོང་སྲིད། སྤྱི་ཁྱབ་ཏུ་ནི་ཡུལ་དུས་གནས་
སྐབས་དང་། དངོས་ཆས་སོགས་ཀྱི་དན་རྟགས་ལ་བརྟེན་ནས་ཕྱོགས་གང་ས་ནས་དཔྱད་
པའི་དབང་དུ་བཏང་སྟེ་ཁྱོན་ཡོངས་ལ་རྟོག་ཞིབ་བྱེད་པ་དེ་ཡིན།
དེ་མཚུངས་སློབ་སྦྱོང་བྱེད་སྟངས་ཀྱང་བསླབ་བྱའི་གནས་གཅིག་མཐར་ཕྱིན་པ་
སྦྱངས་པ་ལས། གནས་མི་འདྲ་བ་ཚང་མར་ཆ་མཉམ་དུ་སྦྱངས་པ་དེ་ལེགས་པར་བརྩི།
སྲོལ་རྒྱུན་གྱི་གཞུང་ལ་སྦྱང་ནའང་ལུང་ཁྲིད་སོགས་ལ་དམིགས་གསལ་གལ་ཆེར་མི་
བརྩི་ཞིང༌། སྐབས་ཐོབ་ཀྱི་མཁས་པ་སུ་ཆེ་ལ་འདྲི་རྩད་གང་ཐུབ་བྱས་ནས་དེས་འཐུས་
པར་འདོད་པ་བཅས། དེ་ཙམ་ལས་རེ་ཞིག་བདག་གིས་སྨྲ་བ་ཉུང་ཙམ་བྱས་ན་མཛེས་
པར་སེམས་སོ།།
༡༤ གཞུང་དང་རིགས་ལམ་གཉིས་སྦྱོར་སྟངས།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
སྦྱིར་བོད་དུ་ཡོད་པའི་ཆོས་གྲྭ་ཁག་ཏུ་སློབ་གཉེར་བྱ་ཡུལ་གྱི་གཞུང་ལ་གཞུང་
ཆེན་བཅོ་བརྒྱད་དང་། བཅུ་གསུམ་དང༌། ལྔ་བཅས་ཕྱག་བཞེས་མི་འདྲ་བ་ཡོད་པ་ལས།
མདོར་བསྡུས་པའི་དབང་དུ་བྱས་ནས་འདིར་གཞུང་ཆེན་དཀའ་པོད་ལྔ་སྟེ། ༡། ཚད་མ། ༢།
ཕར་ཕྱིན། ཝ། དབུ་མ། ༤། མངོན་པ། ”། འདུལ་བ་བཅས་ལ་རིགས་ལམ་དང་སྦྱོར་ཚུལ་
བཤད་ན།
དབུ་ཚད་གཉིས་ལ་གཞུང་དང་རིགས་ལམ་གཉིས་ཀ་དགོས་ཀྱང་གཙོ་བོར་
རིགས་ལམ་ཡིན། །
ཕར་ཕྱིན་ནི་གཞུང་ཧ་ཅང་ཟབ་ཅིང་རྒྱ་ཆེ་བ་ཞིག་ཡིན་པས། གཞུང་དང་རིགས་
ལམ་གཉིས་ཀ་ཆ་སྙོམ་དུ་བྱེད་པ་གལ་ཆེ།
འདུལ་མངོན་གཉིས་ནི་རྣམ་གྲངས་ཆེས་མང་བ་ལ་བརྟེན་ནས། སྔོན་གྱི་གཞུང་
བརྒྱ་སྨྲ་བ་དག་གིས་མཛོད་སྡོམ་དང་འདུལ་སྡོམ་ཆེ་ཆུང་རྣམས་མཛད་དགོས་པ་བྱུང་
འདུག་པས་གཞུང་གཙོ་བ་དེས་ཤེས། སྡོམ་དེ་དག་ཀྱང་དབང་པོའི་རིམ་པ་དང་བསྟན་
ནས་བློ་འཛིན་བྱ་གལ་ཆེ། ཕྱག་ལེན་འགའ་ཤས་ལ་དབུ་ཚད་དང་གཅིག་མཚུངས་རིགས་
ལམ་མཛད་སྲོལ་འདུག་ཅིང་། གོང་སོང་ཚན་པའམ་རྟགས་བསལ་དཀྲུག་མའི་རིགས་པ་
ཁག་ཀྱང་མཛད་སྲོལ་འདུག་པས། རྒྱ་འགྲེལ་ཁག་དང་བསྟུན་ན་ཕྱི་མ་དེ་ལེཌ་སམ་སྙམ།
དེ་ལྟ་ནའང་དཀའ་པོད་ལྔ་ཀ་ལ་གཞུང་ངེས་པར་དགོས་པས། མ་མཐའང་རྩ་བ་
ཆ་ཚང་བློ་ཐོག་ཏུ་མེད་དུ་མི་རུང་བ་དང་། བྱུང་ན་སོ་སོའི་ཡིག་ཆ་གང་ལ་སྦྱོང་བ་དེའི་
གཞུང་གང་ཡིན་པ་དེ་ཉིད་རང་ནུས་གང་ཡོད་ཀྱི་བློ་འཛིན་བྱ་རྒྱུ་གལ་ཆེ་སྟེ། དེ་ནི་རང་
ཉིད་ཀྱིས་གང་ཤེས་པ་དེ་ཉིད་བློ་ལ་བཞག་པ་ལ་སྣོད་ཀུན་དགའ་རྭ་བ་ལྟ་བུ་ཡིན་པ་ཙམ་



གླེང་བརྗོད།
དུ་མ་ཟད་ཀྱི། གང་ལ་སྦྱང་སའི་གཞུང་དེའི་སྤྱི་ཁོག་བློར་ཆུད་པ་ལའང་མེད་དུ་མི་རུང་བ་
ཡིན་པས་སོ།།
དེ་མིན་གཞན་དང་ཁ་བཤགས་འགྱེད་པ་ཙམ་ལ་རིགས་འཕྲུལ་ཆེ་བ་ལ་ནི།
རིགས་པར་སྨྲ་བ་ཞེས་སྨྲ་རུང་བ་ཙམ་དུ་ཟད་ཀྱི། གཏམ་འདིའི་ནང་དུ་གསལ་བ་ལྟར་
མཁས་པ་ཞེས་པའི་མཚན་གནས་ནི་མི་འཐོབ་ཅིང་། རྒྱ་གར་གྱི་མཁས་པ་རྣམས་ལའང་
དེ་བཞིན་དུ་གྲགས་པས་ཚུལ་འདིའང་ངེས་པར་བྱ་འོས་པར་སེམས་སོ།།
འདིར་ནང་པའི་གྲུབ་མཐའ་ནང་ཕན་ཚུན་ཁོ་ན་ཡིན་པས། རིགས་ལམ་ལའང་
གྲུབ་མཐའ་རང་རང་གི་མདོ་དང་བསྟན་བཅོས་ཀྱི་ལུང་གི་རྒྱབ་རྟེན་རེ་ངེས་པར་དུ་
དགོས་པ་ལས་གཞན་དང་གཞན་དུ་བྱེད་ན་ཁས་མི་ལེན། དེ་ཡང་ཕྱག་ལེན་འགའ་ཞིག་
ལ་དེ་འབྲེལ་གྱི་མདོ་དང་བསྟན་བཅོས་ཀྱི་ལུང་ཡོད་དོ་ཅོག་འདྲེན་སྲོལ་དང་། འགའ་
ཞིག་ལ་ལུང་གནད་ཡོད་གཙོ་བོ་གཅིག་དྲངས་ནས་འཐུས་པ་མཛད་སྲོལ་ཡང་ཡོད།
མདོར་ན་ཟབ་ཅིང་རྒྱ་ཆེ་བའི་དོན་ལ་གཞུང་མགོ་མཇུག་ཚང་བ་ཞིག་ངེས་པར་བྱ་
དགོས་ཤིང་། མ་ཟད་གཞུང་དེར་གོ་བ་སྐྱེད་ནུས་པ་ཞིག་ཀྱང་བྱ་དགོས། དེའི་སྟེང་ལུང་
རིགས་གཉིས་ཚོགས་ཀྱང་དགོས་པ་ཤེས་པར་གྱིས་ཤིག།
དེ་མིན་བསྡུས་གྲྭའི་རིགས་ལམ་ནི་ཚིག་དོན་གཉིས་ལས་ཚིག་འཕྲི་ཁོ་ནའི་སྟེང་དུ་
འགྲོ་དགོས། གང་ལགས་ཤེ་ན། དེ་ནི་རིགས་ལམ་གྱི་འགྲོ་སྟངས་ཆགས་པའི་ཐབས་ལ་
གཙོ་བོར་དམིགས་པ་ཞིག་ཡིན་པ་དཔེར་ན། རྒྱ་གར་བ་རྣམས་ཀྱིས་སྔོན་ལ་སྒྲ་སྦྱང་སྟེ་
སྒྲ་སྒྲུབ་མང་དུ་བྱས་པ་ལ་བརྟེན་ནས་ཚིག་སྟེང་གི་རིགས་ལམ་དེ་བདེ་བླག་ཏུ་ཆགས་པ་



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་
འབྱུང་བ་དེ་འདྲ་བ་བོད་ཀྱི་བརྡ་སྤྲོད་ཀྱིས་བྱེད་མི་ནུས་པ་ལ་བརྟེན་ནས་བསྡུས་གྲྭ་མཛད་
དགོས་པ་བྱུང་བར་སྣང་བས་སོ།།
གང་ལྟར་ཀྱང་མཁས་པ་རྣམས་ཀྱི་བསྡུས་གྲྭ་ལ་རིགས་ལམ་སྒོ་བརྒྱ་འབྱེད་པའི་
ལྡེ་མིག་ཅེས་གསུངས་སྲོལ་འདུག་པ་དེ་ནི་དོན་ལ་གནས་པའང་ཡིན་ཏེ། འདིའི་ཁུངས་
ཚད་མ་མདོ་དེ་ཉིད་རྗེ་བཙུན་འཇམ་དབྱངས་ཀྱིས་སློབ་དཔོན་ཕྱོགས་གླང་ལ་བསྟན་
བཅོས་ཀུན་གྱི་མིག་ཏུ་འགྱུར་བར་གསུངས་པ་ལྟར་དོན་ལ་བྱུང་བས་སོ།།
མདོར་ན་རིགས་ལམ་ཆགས་དགོས་པའི་ལས་དང་པོ་བ་རྣམས་ཀྱིས་ཐོག་མར་
བསྡུས་གྲྭ་ལ་ཤ་ཐང་བ་ཞིག་འབད་དགོས་པ་དེ་རིགས་ལམ་གོང་འཕེལ་གྱི་ཕྱོགས་ལ་
གོམ་པ་དང་པོ་དང་འདྲ་བ་ཡིན་ནོ།།
ཚད་མ་རིགས་གཏེར་ཡང༌། བློ་རིག་དང་རྟགས་རིགས་ཀྱི་རྣམ་གཞག་ཟུར་
བཀོལ་དུ་ཡོད་པ་དང་ལྷན་དུ་བལྟ་བར་གལ་ཆེ་བར་སེམས། འདི་ནི་རིགས་ལམ་གོང་
འཕེལ་གྱི་ཕྱོགས་ལ་གོམ་པ་གཉིས་པ་ལྟ་བུ་ཡིན་ནོ། །
མདོར་ན་མཚན་ཉིད་ཀྱི་གཞུང་ལ་སློབ་སྦྱོང་འགོ་འཛུགས་སྟངས། དཔེ་ཁྲིད་ཀྱི་
རྒྱུན། གཞུང་སོ་སོར་སྦྱར་ནས་ཁྲིད་སྟངས། ལས་དང་པོ་བ་རྣམས་ལ་ངེས་པར་མཁོ་བའི་
ངག་བསླབ་བྱ་ཚུལ་གྱི་དཔེ་རིས། རྩོད་གཞུང་འཇོག་སྟངས། གཞུང་ཆེན་མོར་རྩོད་པ་ཇི་
ལྟར་བྱ་ཚུལ། གཞུང་ཆེན་ཁག་རྒྱུགས་སྤྲོད་བྱ་ཚུལ་བཅས་ཞིབ་ཕྲ་ཤེས་འདོད་ཅན་དག་
གིས་ནི་གོང་སྨོས་འབྲས་སྤུངས་ཆོས་འབྱུང༌། (ཤོག་ངོས་ ༢༡༧ ནས་ ༢༩ བར།)
མཇལ་ཁ་ཞུས་ན་ལེགས་པར་མཁྱེན་པར་འགྱུར་རོ།།



གླེང་བརྗོད།
77
གཞན་ཡང་དེང་དུས་ཉམས་ཞིབ་བྱེད་སྟངས་འདི་ཡང་རྟོག་དཔྱོད་བྱེད་པའི་
ཐབས་ལམ་གསར་པ་ཞིག་དང་། གཞི་རྒྱ་ཆེ་བ་ཞིག་དང་། གལ་ཤིན་ཏུ་ཆེ་བ་ཞིག་ཡིན་
པ་དེང་དུས་ཀྱི་མཁས་པ་ཐམས་ཅད་ཀྱིས་མགྲིན་གཅིག་དང་དབྱངས་གཅིག་ཏུ་ཡང་
ནས་ཡང་དུ་གསུངས་པའི་རྐྱེན་གྱིས་ཀུན་གྱིས་ཚད་མར་བྱེད་པས་ན་བཀུར་བར་འོས་པ་
ནི་ལོས་ཡིན། གཏམ་འདིས་སྤྱིར་བཏང་རིགས་ལམ་གྱི་འགྲོ་སྟངས་ཆགས་པ་ལ་ནི་དེ་
ཙམ་གྱིས་ཕན་ཐོགས་ཡོད་བཟོ་མ་མཐོང་། །འོན་ཀྱང་འཆད་རྩོད་གཉིས་དང་། གཙོ་
བོར་རྩོམ་པ་དང༌། རྟོག་ཞིབ་དང༌། འཚོལ་ཞིབ་བྱེད་པ་ལ་ནི་ཕན་རླབས་ཆེན་པོ་ཡོད་
པར་མཐོང་བས། གཞུང་བརྒྱ་སྨྲ་བ་རྣམས་དང༌། རྣམ་དཔྱོད་ཅན་རྣམས་ཀྱིས་སྲོལ་
གསར་རྙིང་གི་འདབས་གཤོག་ཟུང་ལྡན་ཐོག་འཛམ་གླིང་གི་མཁས་པའི་ཁྱུ་ཚོཌ་སུ་ཤེས་
བྱའི་གནམ་འཕང་གཅོད་པ་དེ་ཁོ་ན་སྤྱིའི་དྲྭ་རྒྱས་འཆིང་བའི་སྦར་གང་གི་སར། སྐར་མ་
བཅོ་བརྒྱད་ནང་འཁོར་ཐུབ་པའི་ཁྱོན་འདིའི་ནང་གི་སྙན་གྲགས་ཀྱི་རྒྱུ་གཅིག་པུ་དེའོ།
༡༩ འདིར་བྲེལ་ངང་གི་ཐོག་ནས་རིན་ཆེན་གཉིས་པའི་འཕྲོས་བཤད་ཉམས་
ལེན་གྱི་སྐོར་ལ། དེའི་དོན་རགས་པ་ཙམ་བྱས་ན། ལག་ལེན་ལ་གོ་བ་འདྲ་བ་ཞིག་མཆིས་
ཀྱང་། དོན་དུ་ན་རང་གི་ཉམས་ཐོག་ཏུ་ལེན་པའམ་ཉམས་མྱོང་བསགས་པ་ལ་ཟེར་སྙམ།
འདིའི་སྐོར་ཡང་དུས་ཚོད་བྱུང་ན་གོང་མཚུངས་ལྟར་ཕྱི་ནང་གཉིས་ཀའི་ངོས་ནས་འཆད་
དགོས་པ་ཡོད་ཀྱང་ཅམ་བཞག་བྱས་ཏེ་ད་ནི་དཀྱུས་ལ་འཇུག་པར་བྱའོ།།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཚིག་དོན་གཉིས་ཚོགས་ངག་གི་དཔལ་གྱི་སྐོར། །
གཏམ་འདིའི་ཚིག་བཅད་བཅོ་བརྒྱད་པ་ནས་ཉེར་གཅིག་བར་གྱིས་འདིའི་སྐོར་ཇི་
ལྟར་གསུངས་པའི་ཐད་ལ་འཆད་བྱ་མི་ཉུང་བ་ཞིག་ཡོད། དེ་ཡང་རིན་ཆེན་གསུམ་པ ་
འདི་གཏམ་འདིའི་བརྗོད་བྱ་ཡིན་པའི་ཆ་ནས་གོང་དུ་མུ་མཐུད་འཆད་དགོས་མོད་ཀྱང་། །
དམིགས་བསལ་གྱིས་འདིར་འཆད་དགོས་དོན་དང་གཅིག སྤྱིར་རྒྱན་གྱི་བསྟན་བཅོས་
སྐོར་རྒྱ་བོད་གཉིས་ཀྱི་མཁས་པ་སོ་སོས་བཞེད་པ་ཁག་དང་། རྗེའི་གསུང་རྩོམ་སྐོར་ལ་
དམིགས་བསལ་གྱི་བཤད་པ་བཅས་དང་། དེ་སྟེང་འཆད་རྩོད་གཉིས་བསྣན་པ་རྗེའི་རྣམ་
ཐར་དང་སྦྲེལ་ནས་འཆད་རྒྱུ་དང༌། ཞར་བྱུང་རྩོམ་རིག་གི་བྱུང་བའི་སྐོར་རྒྱ་བོད་མཁས་
པ་ཁག་གི་བཞེད་པ་ཇི་སྙེད་ཅིག་འབྱུང་བཞིན་པ་རྣམས་ལ་ཞིབ་འཇུག་དང་འབྲེལ་ལེཌ་
ཆ་ཕྱོགས་བཏུས་བྱ་རྒྱུ་ལ་སོགས་པ་འབྲི་བྱ་མི་ཉུང་བ་ཞིག་ཡོད་ནའང་། དུས་ཚོད་ལག་
ནས་ཤོར་ཏེ་བྱ་ཐབས་བྲལ་བས་རེ་ཞིག་དེ་ཙམ་དུ་བཞག་ནས་རྗེས་སོར་མུ་མཐུད་འབྲི་
ཆོག་པ་ཞུའོ།
དེ་ནས་ཚིགས་བཅད་ཉེར་གཉིས་པ་དང་ཉེར་གསུམ་པ་གཉིས་ཀྱིས་རྩ་བ་དགེ་
བའི་བཤེས་གཉེན་ལ་ཐུག་ཚུལ་དང་། དེས་རྗེས་སུ་འཛིན་པ་ལ་འབད་དགོས་པར་བསྟན་
ཅིང་། ལྷག་མ་ཚིགས་བཅད་གསུམ་དུ་ནི་བསྔོ་སྨོན་གྱིས་བརྒྱན་ཏེ་མཇུག་བསྡུས་པར་
མཛད་པ་ཡིན་ནོ།། སྨྲས་པ། །
འཕགས་ཡུལ་སྙན་དངགས་མཁས་པའི་ཚོགས་ཀྱི་དབུས།།
ཚིག་གི་རོལ་པའི་ཆ་ལ་དཎྜི་ཉིད།
གངས་ལྗོངས་སྐད་ཀྱི་གཤིས་གྱུར་སྙན་དངགས་ལའང་།།



གླེང་བརྗོད།
ལས་དང་སྐལ་བའི་ཆ་ལ་དཎྜི་ཉིད།༡།
འདི་ན་དཎྜིའི་གཞུང་བཞིན་གསུངས་གྱུར་ཀྱང༌།།
ཁྱེད་ཀྱི་གསུང་གི་མཛད་པ་འདི་དག་ནི།།
སློབ་དཔོན་དཔའ་བོའི་གསུང་གི་མཛད་པ་དང་།།
བོད་ཀྱི་སྐད་དུ་ཡོད་མེད་ཁྱད་པར་ཙམ།༢།
སྙན་ངག་ཅེས་བརྗོད་མཉན་བྱ་ཡིན་པ་དང་།།
རྩོམ་པ་ཞེས་བརྗོད་འབྲི་བྱ་ཡིན་པར་གོ།
དེ་ཕྱིར་སྙན་ངག་ངོ་བོ་ངག་ཉིད་དེ།།
འོན་ཀྱང་འབྲི་བརྗོད་གཉིས་ཀར་བཞག་ཀྱང་འཐུས།།
རིན་ཆེན་རྣམ་པ་གསུམ་གྱི་ཆེ་བ་ནི།།
འགྲོ་བ་ཀུན་གྱིས་རེས་སུ་བགྲངས་པ་ཡིས།།
ཁ་དང་ལག་ཀུན་ཟད་པའི་མཐར་གྱུར་ཀྱང་།།
ཆེ་བའི་གྲངས་ཀྱི་ཚད་ལ་བརྒྱ་ཆ་ཙམ།༤།
དེ་ལྟའི་གནས་ལ་འབད་པའི་དགེ་བ་ཡིས།།
ཆོས་ལ་བརྟེན་པའི་ཉེས་ཚོགས་ཀུན་བྱང་ཞིང་།།
འགྲོ་ཀུན་རིན་ཆེན་གསུམ་གྱིས་འབྱོར་པ་དང༌།།
དེའི་མཐུས་སྐུ་གསུམ་གོ་འཕང་མངོན་གྱུར་ཤོག།



भूमिका
अपने विचारों को भाषा द्वारा प्रकट करने की सामर्थ्य मनुष्य की विशेषता
है। उसी बोली को सामान्यतया कथा कहते हैं। परन्तु पंचतन्त्र-कथा आदि
क्रमशः कथा अथवा कहानी के संग्रह अलग आ जाने के कारण कथा का रूप
भी विशेष प्रकार का हो गया है। इसी प्रकार भारतीय बौद्ध आचार्यों द्वारा रचित
कथा-संग्रह के अनुवाद (भोट-भाषा) में स्तनग्युर में प्राप्त होते हैं, जो शिक्षाप्रद
वास्तविक घटनाओं से परिपूर्ण हैं। दूसरी ओर काव्यादर्श आदि में उल्लिखित
आख्यायिका, कथा और नैयायिक गौतम-वृत्ति में-जल्प, वितण्डा, निग्रहस्थान
को कथा स्वीकार किया गया है। यहाँ पर नाम में समानता होते हुए भी अर्थ में
भिन्नताएं प्राप्त होती हैं।
___ मैं ऐसा समझता हूँ कि अनुत्तर-त्रिरत्न-कथायोग नामक यह ग्रन्थ उक्त
कथाओं में से बौद्ध कथाओं के अनुरूप कथा की एक जाति है, किन्तु कथायोग
का यह सही अर्थ है, ऐसा पूर्णरूपेण कह पाना कठिन है, फिर भी हितोपदेश में
जैसे कहा गया है-
पटुत्वं सत्यवादित्वं कथायोगेन बुध्यते।
__पटुता एवं सत्यवादिता कथायोग से जानी जाती है। अतः कथायोग का
अर्थ कथा के माध्यम से कहना है। यहाँ कथा कहने अथवा वर्णन करने के अर्थ
में है।
अभिधर्म निर्देश-इस कथायोग का मुख्य अभिधेय तीन प्रकार के रत्न हैं,
१. विवेक २. अनुष्ठान ३. वाक्-सौन्दर्य। इनके अभिधान का क्रम इस प्रकार है-
प्रथम दो श्लोकों के द्वारा कथाकार भट्टारक चोंखापा जी ने अपने इष्टदेव आर्य
मञ्जुश्री से प्रार्थना करते हुए बुद्धवचनों के अभिप्राय की अभिलाषा करने वालों के
लिए इस कथायोग के व्याख्यान की प्रतिज्ञा का निर्देश किया है।
तीसरे श्लोक से पाँचवे श्लोक के द्वारा सभी चल और अचल वस्तुओं का
अनित्य ज्ञान रखने वाले बुद्धिमानों को किस प्रकार के विद्यास्थान का अध्ययन
करना चाहिए? यह प्रश्न सामने रखकर उत्तर के रूप में इस कथायोग के
अभिधेय विवेक, अनुष्ठान एवं वाक्-सौन्दर्य को संक्षेप में कहा है। साथ ही
इनको रत्न क्यों कहा जाता है? इसका भी वर्णन किया है। तत्पश्चात् २२वें
श्लोकपर्यन्त तीनों रत्नों का विस्तार से वर्णन किया गया है।



अनुत्तर-त्रिरत्न-कथायोग
इनमें से भी छठवें श्लोक से १२वें श्लोक के द्वारा सूक्ष्म न्यायमार्गविवेचन
के विवेक को विस्तार से कहा गया है। छठवें श्लोक के द्वारा तो आचार्य
नागार्जुन, आर्यदेव, दिङ्नाग एवं धर्मकीर्ति से प्रचलित परम्परागत न्याय-व्यवस्था
को ही न्यायमार्ग बताया गया है। ७वें एवं ८वें श्लोकों में कहा गया है कि-यदि
इस न्यायमार्ग में सम्यक् रूप से आश्रित नहीं होंगे तो, अर्थबोध की बात दूर है,
शब्द मात्र में संमोह दोष होता रहेगा। यदि शब्द और अर्थ के अभिप्राय का स्थूल
रूप में ज्ञान हो भी जाए तो दृढ़नियतता कभी नहीं हो सकती है। इस प्रकार
अनवबोध-दोष का निर्देश किया गया है।
__नवें श्लोक के द्वारा उपर्युक्त दोनों न्याय-ग्रन्थों का प्रयत्नपूर्वक अध्ययन
करने के बाद न्यायग्रन्थों को प्रतिविप्रतिपत्ति ज्ञान की सम्भावना का निर्देश किया
गया है। दसवें श्लोक के द्वारा इस प्रकार की विप्रतिपत्ति से बारम्बार आवृत्त होने
के कारण इस जन्म एवं जन्मान्तर के समस्त पूण्य-संभार समाप्त हो जायेंगे और
चिरकाल तक मिथ्या-दृष्टि का हेतु बन जायेंगे, ऐसा कहा गया है।
ग्यारहवें श्लोक के द्वारा पूर्वोक्त अनवबोध एवं विप्रतिपत्ति दोषों के होने
का वर्णन है। अत एव परम कल्याणमित्र का आश्रय लेकर सभी न्याय-ग्रन्थों का
अत्यधिक प्रयत्नपूर्वक अध्ययन करके सूक्ष्म एवं प्रखर बुद्धि का उत्पाद करना
चाहिए। इस प्रकार विवेक के स्वरूप का निर्देश किया गया है।
१२वें श्लोक के द्वारा, इस प्रकार विवेक युक्त व्यक्ति के द्वारा माध्यमिक
दर्शन एवं विज्ञप्तिमात्रता दर्शन अर्थात् महायानीय गम्भीर अर्थ वाले बुद्धवचन के
अभिप्राय को यथावत् समझा जा सकेगा, ऐसी देशना की गयी है।
१३वें श्लोक से १७वें श्लोक के द्वारा अनुष्ठान के स्वरूप का विस्तारपूर्वक
निर्देश किया गया है। उनमें से १३वें एवं १४वें श्लोक में बताया गया है कि
नागार्जुन पिता-पुत्र एवं असंगबन्धु अर्थात् दोनों प्रवर्तकों और अनुयायियों के
शास्त्रों का अध्ययन करने के कारण आदिकर्मिक से लेकर बुद्धभूमि पर्यन्त ले
जाने वाले गम्भीर उपदेशों में पारंगत होकर समस्त सूत्र एवं शास्त्र के उपदेशों
की श्रेष्ठ मार्मिकता का ज्ञान रखने वाले वास्तविक विद्वान् कहलायेंगे। इस प्रकार
अनुष्ठान के स्वरूप का निर्देश किया गया है।
१५वें श्लोक के द्वारा ऐसा न होने पर तीन उदाहरणों सहित निरर्थकता
कही गयी है।



भूमिका
१६वें श्लोक में बताया गया है कि-विशुद्ध शास्त्रों के अर्थों का आश्रय न
लेकर शब्द-मात्र के अनुगमन से समयातीत होने पर उसके अतिरिक्त भ्रान्ति क्या
हो सकती है?
१७वें श्लोक में कहा गया है कि बहुश्रुत विद्वान् होने पर भी जन्मान्तरों में
हितकारक धर्म से हीन होने से अनुष्ठान के मर्म को नहीं जानना ही इसका दोष
है। अतः जो अध्ययन किया जाता है, उसका अनुष्ठान करना अत्यन्त आवश्यक
है, ऐसा निर्देश किया गया है।
१८वें से २१वें श्लोक के द्वारा वाक्श्री की विस्तार से व्याख्या की गई है।
इसके अन्तर्गत १८वें एवं १९वें में स्वयं शास्ता ने, प्रवचनों की स्तुति, जो
स्वर्थ-सुव्यञ्जन शब्दों में की गयी है, को उद्धृत कर इन दोनों का सम्मिश्रण होने
पर (शास्त्र) अत्यन्त सुन्दर होगा, ऐसा उदाहरण सहित निर्देश किया है।
२०वें एवं २१वें श्लोक में कहा गया है कि-भोट-भाषा में छन्द यथावत्
नहीं बन पाने पर भी पद्य, गद्य मिश्रित काव्यशरीर, अर्थालङ्कार एवं शब्दालङ्कार
आदि काव्यशास्त्रों का अनुसरण करके अच्छी तरह से प्रयोग हो सकता है।
उसके कारण तीव्र बुद्धि वालों का प्रमोद-विकास होता है। जो इस प्रकार की
विशिष्ट वाणी है, उसे वाक्श्री बताया गया है।
२२वें एवं २३वें श्लोक में कहा गया है कि-इन सब के मूल कल्याणमित्र
का विधिवत सेवन करना चाहिए।
२४वें से लेकर २६वें श्लोक द्वारा उपर्युक्त अभिधेय के अनुरूप समस्त
कुशलमूलों की परिणामना की गयी है।
संक्षेप में-नागार्जुन एवं आर्यदेव, दिङ्नाग एवं धर्मकीर्ति से परम्परागत
न्यायशास्त्रों का सम्यक् अध्ययन कर उस न्यायमार्ग के आश्रय से सूक्ष्म विद्वत्प्रज्ञा
का उत्पाद करना ही यहाँ निर्दिष्ट विवेक का तात्पर्य है।
महान् प्रवर्तकों एवं उनके अनुयायियों के समस्त शास्त्रों का अध्ययन कर
उनके आश्रय से एक पुद्गल के बुद्ध होने के लिए मार्ग के मर्म की देशना करने
वाले समस्त शास्त्रों के उपदेश के रूप में क्रियान्वयन करना ही यहाँ निर्दिष्ट
अनुष्ठान का तात्पर्य है।



अनुत्तर-त्रिरत्न-कथायोग
काव्य-शास्त्र के ग्रन्थों के अनुसार शब्द एवं अर्थ के अलङ्कार एवं रस से
सम्पन्न होकर स्वयं वाक्यों से हर्ष का विकास करने वाली उस प्रकार की जो
विशिष्ट बोली है, उसे वाक्श्री कहा गया है।
इस प्रकार न केवल तीन प्रकार के रत्नों के बारे में चोंखापा जी ने कहा
है, बल्कि उनका स्वयं इन पर आधिपत्य भी है। प्रथम दो रत्नों पर आधिपत्य के
बारे में स्व-रचित "तोग-जोद-दुन्-लेगस-म" (सुपूर्वावदान) में स्वयं कहा
है-
"आदि में विस्तार से शास्त्रों का श्रवण किया,
मध्य में सभी शास्त्रों का उपदेश ग्रहण किया,
अन्त में दिन रात सर्वदा अनुष्ठान किया,
और इन सभी के द्वारा अर्जित पुण्यों की
शासन के विकास के लिए परिणामना की।"
तीसरे रत्न में आधिपत्य की बात को प्रत्यक्ष रूप से नहीं कहा गया है।
फिर भी उनके स्वयं के द्वारा विरचित १८ ग्रन्थ हैं। इनमें से विशेष कर काव्य-
रचना पद्य में श्लोकबद्ध चार महास्तुति, पद्य एवं गद्य मिश्रित दो अवदान ग्रन्थ
एवं अवतंसक ग्रन्थ के रूप में शब्दालङ्कार काव्य आदि हैं, जो अनन्तर विद्वानों
के लिए अत्यन्त मनोहारी सिद्ध हुये।
जीवनी
इस प्रकार के महात्मा पुरुष चोखापा जी का जन्म सन् १३५७ में तिब्बत
देश के पूर्वी प्रान्त के चों-खा नामक ग्राम में पिता लु-बुम-गे तथा माता शिङ्-
सा-आ-छोस् दोनों के पुत्र के रूप में हुआ।
तीन वर्ष की अवस्था में ही कर्म-पा-शेद्-पई-दो-जे से उपासक संवर
ग्रहण किया और उनका नाम कुन-गा-ञिङ्-पो रखा गया। आठ वर्ष की
अवस्था में धर्मस्वामी दोन-डुब-रिनछेन से प्रव्रजित हुए तथा श्रामणेर संवर ग्रहण
किया, और उनका नाम लोसङ् डकपा रखा गया।
१६ वर्ष की अवस्था में धर्मस्वामी दोनडुब रिनछेन के द्वारा प्रेरित किये
जाने पर मध्य देश गए, और वहाँ अनेकों विद्वानों के सानिध्य में ३५ वर्ष की



भूमिका
85
अवस्था पर्यन्त रहकर सूत्र, तन्त्र और दसों विद्यास्थानों के अध्ययन सहित श्रवण,
मनन सम्पन्न किया। ३६ वर्ष की अवस्था में भट्टारक मञ्जुश्री द्वारा प्रेरित किए
जाने पर आठ विशुद्ध परिवार सहित निष्क्रिय-सिद्धि के लिए होलखा नामक
स्थान पर जाकर चार वर्षों तक पुण्य का सम्यक् संचय किया, तथा समग्र शास्त्रों
के उपदेश के अपने में उदय होने की कृपा दिखलायी। अनन्तर ५३ वर्ष की
अवस्था तक अनुष्ठान में एकाग्रचित्त हुए और विशिष्ट ज्ञान प्राप्त किया। तत्पश्चात्
६२ वर्ष की अवस्था तक विस्तारपूर्वक शासन-कृत्य किया। उनके चार महान्
कृत्य आज भी प्रसिद्ध हैं। डोग-रिवोछे (वन पर्वत) नामक पर्वत पर गा-दन-
नम्-पर-ग्यल-वइ-ग्लिङ् (तुषित-विजयद्वीप) नामक महाविहार की स्थापना
की, और यहीं से उनकी अपनी अलग पहचान वाली गेलुक्पा नाम की एक नई
भोट बौद्ध परम्परा चल पड़ी।
६३ वर्ष की अवस्था में उन्होंने महापरिनिर्वाण प्राप्त किया। इस प्रकार मैंने
यहाँ पर उनकी जीवनी का सारांश प्रस्तुत करने का प्रयत्न किया है।
अनुवाद एवं संशोधन
जब मैंने सर्वप्रथम सघन-संस्कृत-प्रशिक्षण पाठ्यक्रम में प्रवेश प्राप्त किया,
तब इस प्रशिक्षण के उद्देश्य के अनुसार मूल संस्कृत में अप्राप्त बौद्ध ग्रन्थों का भोट
भाषा से पुनरुद्धार एवं अनुवाद कार्य के अन्तर्गत मैंने भी मुख्य एवं गौण कार्य के
रूप में दो ग्रन्थों पर कार्य करने का निर्णय लिया। उनमें से कथायोग को गौण
कार्य के रूप में लिया। मैंने प्रशिक्षण के दौरान ही इस पर कार्य प्रारम्भ कर दिया
था फिर भी, मूल ग्रन्थ के श्लोकबद्ध होने की वजह से भोट-भाषा से संस्कृत-
भाषा में छन्दोबद्ध करते हुए काव्य की विशेषता में गिरावट या ह्रास न हो, यह
अत्यन्त महत्वपूर्ण समझा। मेरे लिये कार्य बहुत कठिन था, किन्तु मेरे मार्गदर्शक
प्रो० डॉ० कामेश्वरनाथ मिश्र जी की असीम कृपा के फल-स्वरूप इसका
अनुवाद जिस किसी तरह सम्भव हो सका है। उसके लिए मैं उनका ऋणी हूँ।
प्रस्तुत कथायोग ग्रन्थ भोट शैली में रचित ग्रन्थ है। जिसकी वजह से
संस्कृत में श्लोकबद्ध करने में काफी कठिनाइयाँ हुईं। उनमें से भी विशेषकर
१३वें एवं १४वें श्लोक को छन्दोबद्ध करने में अत्यन्त कठिनाई हुई। एक बार
छन्द बना लेने के बाद भी दो बार फिर से इसका प्रारम्भ से अन्त तक अवलोकन



86
अनुत्तर-त्रिरत्न-कथायोग
किया गया और अनेक बार संशोधन करने के फलस्वरूप आज इसका प्रकाशन
सम्भव हो सका है। अत: मैं स्वयं में अपार हर्ष का अनुभव कर रहा हूँ।
मेरे गुरु एवं मार्गदर्शक प्रो० मिश्र जी के अशीर्वाद एवं सहायता से आज
प्रस्तुत ग्रन्थ समस्त पाठकों के लिए उपलब्ध हो सका है। मैं अपने पूर्व-निदेशक
प्रो० एस० रिनपोछे जी तथा वर्तमान निदेशक प्रो० गेशे डवङ्समतेन जी का भी
आभारी हूँ, जिनकी प्रेरणा, सहयोग एवं उत्साहवर्धन से इस कार्य में प्रवृत्त हुआ
और फलस्वरूप इस ग्रन्थ को प्रकाशित कर पाया। वास्तव में इन सबके मूल में
इन गुरुजनों का ही आशीर्वाद निहित है। मैं उन्हें शत-शत प्रणाम करता हूँ।
कथायोग के अनुवाद में काफी समय लग गया। ऐसा नहीं है कि मुझमें
उत्साह या वीर्य की कमी है, अपितु मेरी ज्ञान की कमी ही विलम्ब की खास
वजह है। इसलिए मैं सभी पाठकों एवं विद्वानों से क्षमा चाहता हूँ।
ग्रन्थ में यत्र-तत्र त्रुटियाँ सम्भावित हैं। आशा करता हूँ कि विद्वज्जन
सहनशीलता बरतेंगे। इस सम्बन्ध में यदि सुझाव या निर्देशन मिलेंगे तो मुझे
अत्यन्त खुशी होगी।
दिनाङ्क : १ अक्टूबर, २००५
छुलठिम फुनछोक
वरिष्ठ प्राध्यापक,
तिब्बती इतिहास विभाग,
केन्द्रीय उच्च तिब्बती शिक्षा संस्थान,
सारनाथ, वाराणसी।



རིན་པོ་ཆེ་གསུམ་གྱི་གཏམ་གྱི་སྦྱོར་བ།
त्रिरत्न-कथायोगः
ཨོཾ་བདེ་ལེགས་སུ་གྱུར་ཅིག །
ॐ स्वस्त्यस्तु।
कल्याण हो।
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ཞེས་བྱ་བ།
अनुत्तरत्रिरत्नकथायोगो नाम।
རྗེ
རྗེ་བཙུན་བླ་མ་འཇམ་པའི་དབྱངས་ཀྱི་ཞབས་ཀྱི་པདྨོ་ལ་གུས་པས་སྐྱབས་སུ་
མཆིའོ།།
भट्टारक-गुरु-मञ्जुघोषपादपद्मं सादरं शरणं गच्छामि।
भट्टारक गुरु मञ्जुघोष के चरण-कमलों में आदरपूर्वक शरणगमन करता
རབ་བརྟན་དད་པས་རྒྱལ་བའི་རྗེས་འཇུག་ཅིང་། །
མངོན་པར་སྦྱོར་བ་མི་དམན་རྣམ་དཔྱོད་ཀྱིས། །
ཐུབ་པའི་གསུང་ལས་སྙིང་པོ་ལེན་འདོད་ལ། །
རིན་ཆེན་”གཏམ་གྱི་སྦྱོར་བ་སྒྲོག་འདོད་པས།། ༧ །།
दृढादरेणानुजिनं प्रवृत्तान्
महाभियुक्तान् सुविवेकतो हि ।
༡
རིན་ཅེན། པེ།



88
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
मुनेर्वच:सारग्रहीतुकामान्
विवक्ष्यते रत्नकथाप्रयोगः ॥१॥
दृढ़ श्रद्धा के साथ जिन का अनुसरण करने वालों, घोर परिश्रण के साथ
विवेकपूर्वक लगे हुए और मुनि (बुद्ध) के वचनों का सार ग्रहण करने के लिए
इच्छुक लोगों के लिए 'रत्नकथायोग' कहना चाहता हूँ॥ १ ॥
གང་གི་ཐུགས་རྗེའི་གཟེགས་མའི་ཆ་ཤས་ཙམ། །
ཡིད་ལ་ཞུགས་པ་ཡིས་ཀྱང་རྩོལ་མེད་པར། །
ཚིག་གི་མཆོག་སྦྱིན་སྟེར་མཛད་འཇམ་པའི་དབྱངས། །
དེ་ལ་འདུད་དོ་རེ་བ་འབྲས་ལྡན་མཛོད།། ༢ །།
कृपाकणांशोऽपि विनाप्रयास
हृदि प्रविष्टः प्रददाति यस्य ।
वरं हि वाचां, खलु मञ्जुघोषं
नुमः स आशां सफली करोतु ॥२॥
जिसकी कृपा के कण का अंशमात्र ही हृदय में प्रविष्ट होकर अनायास ही
वाणी का वरदान दे देता है, उस मञ्जुघोष की वन्दना करता हूँ। वे आशाओं को
सफल करें॥२॥
སྲིད་པའི་ཕུན་ཚོགས་གཡོ་བ་གློག་གི་གར། །
ལང་ཚོ་མི་སྡོད་རྒྱུག་པའི་རི་གཟར་ཆུ། །
'
༢
༣
मा कादि ।
བློག་གི་གར། པེ།
རི་གཟེར། པེ།



त्रिरत्न-कथायोगः
89
དེ་ལྟར་རྟོགས་ནས་བློ་གྲོས་ཆེན་པོ་འགས། །
བདག་གིས་རིགས་གནས་”གང་ལ་སྦྱངས་སྙམ་ན།།
संसारसम्पच्चपलाभ्रमीचला
सम्पातधारास्थिरयौवनं तथा ।
कश्चिन्महाबुद्धिरवेत्य तादृशं
विद्यां पठेयं खलु कामितीक्षते ॥३॥
संसार की सम्पत्ति बिजली के नर्तन की भान्ति अस्थिर है, और [यह]
जवानी भी प्रपात के बहते जल की भाँति चञ्चल है, ऐसा सोचकर [यदि] कोई
महामति ऐसा विचार करता है कि 'मैं कौन सी विद्या को पढूं', तो-
རིགས་ལམ་ཕྲ་མོ་ཕྱེད་པའི་རྣམ་དཔྱོད་དང་། །
གཞུང་ལུགས་གདམས་པར་ཤར་བའི་ཉམས་ལེན་དང་། །
ཚིག་སྦྱོར་ཚུལ་ལ་མཁས་པའི་ངག་གི་དཔལ། །
ས་སྟེང་འདི་ན་རིན་ཆེན་རྣམ་གསུམ་སྣང་།། ༣-༤།།
[भेत्ता] विवेको नयसूक्ष्ममार्ग
शास्त्राववादोदितकारिता च ।
सद्वाक्पटुश्शब्दसुयोगरीतौ
रत्नानि भूमौ त्रिविधानि भान्ति ॥४॥
सूक्ष्म न्यायमार्ग का भेदक विवेक, शास्त्रोपदेशों से विकसित अनुष्ठान, तथा
शब्द-प्रयोग विधि में कुशल सुन्दर वाणी, इस पृथ्वी पर अवभासमान तीन रत्न
हैं ॥ ४॥
༡
༢
རིགས་ནས། པེ།
རིན་ཅེན། པེ།



90
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
འདི་ནི་ཤིན་ཏུ་དཀོན་ཞིང་འདོད་པ་འཇོ། །
རྨད་དུ་བྱུང་བའི་དགའ་བ་རྒྱས་བྱེད་པས། །
རིན་པོ་ཆེ་ཞེས་མཁས་པ་རྣམས་ལ་གྲགས། །
མཁས་པའི་ཡིད་འཕྲོག་རིན་ཆེན་”གཞན་ཡོད་མིན། ། །།
सुदुर्लभं कामधुगस्ति चेदं
महाभुतानन्दविवर्धनञ्च ।
विद्वत्सु रत्नाख्यमतः प्रसिद्ध
विद्वन्मनोहारि न रत्नमन्यत् ॥ ५ ॥
यह दुर्लभ, कामनापूरक और अतीव अद्भुत आनन्द को बढ़ाता है, अत:
यह विद्वानों में रत्न नाम से विख्यात है। विद्वानों के मन को आकृष्ट करने वाला
और कोई रत्न नहीं है॥ ५॥
སྨྲ་བའི་ཁྱུ་མཆོག་འཕགས་པ་ཡབ་སྲས་དང་། །
ལོག་སྨྲ་ཚར་གཅོད་ཕྱོགས་གླང་གྲག་པ་ལས། །
ལེགས་པར་འོངས་པའི་རིགས་ལམ་བདུད་རྩིའི་ཆུས། །
བློ་མིག་དྲི་མ་ཡང་ཡང་མ་བཀྲུས་ན།།
वादीन्द्रतश्चार्यपितासुताभ्यां
हन्त्रोः कुदृष्टेः खलु नागकीयोः।
सम्प्राप्तयुक्ताध्वसुधोदकेन
धौते न बुद्ध्यक्षिमले ह्यभीक्ष्णं –
वादियों में श्रेष्ठ आर्यपिता-पुत्र (नागार्जुन और आर्यदेव) तथा मिथ्यावादों
के छेत्ता दिङ्नाग और धर्मकीर्ति से सम्प्राप्त युक्त-मार्ग रूपी अमृत जल से बुद्धि-
नेत्रों की मैल बार-बार विना धोये -
'
रेल सेवा हो



ཀ-འདqq1:
ཤིན་ཏུ་ཟབ་གནས་མཐོང་བ་སྨོས་ཅི་དགོས། །
རགས་པའི་ལུང་དོན་ལ་ཡང་དཔྱོད་པ་ན། །
ཕལ་ཆེར་ལོག་པར་རྟོག་པ་འཕེལ་འགྱུར་ཞིང་། །
གལ་ཏེ་ཡང་དག་དམ་བཅའ་༢ཙམ་ཞིག་གིས།།
वाच्यं गभीरस्थलदर्शने किं
स्थूलागमार्थेऽपि विचार्यमाणे ।
प्रायो विवृद्धा विपरीतदृष्टि --
निश्चीयमाणेऽपि प्रतिज्ञयैव –
गम्भीरस्थलों के दर्शन के बारे में क्या कहा जाये, जबकि आगम के स्थूल
अर्थ का भी विचार करने पर विपरीत-दृष्टियाँ ही बढ़ती हैं। प्रतिज्ञा मात्र से ही
वास्तविकता का -
ངེས་པ་རྙེད་ཀྱང་སྒྲུབ་དང་སུན་ྋའབྱིན་གྱི། །
ཚད་མའི་སྟོབས་ཀྱིས་ཐེ་ཚོམ་མ་ཆོད་ཕྱིར། །
འདམ་ལ་བཏབ་པའི་ཕུར་པ་བཞིན་འགྱུར་བས། །
ཡང་དག་བག་ཆགས་བརྟན་པོ་འཇོག་མི་ནུས།། ཅ -t།།
हेत्वोर्बलात् साधकबाधकाभ्यां
यावन्न सन्देह उपैति नाशम् ।
༡
༢
༣
ལགྱུར་ཞིང་། པེ།
དམ་བཙའ། པེ།
ཞིག་གི པེ།
སྲུན་འབྱིན་གྱི། པེ།



92
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
शक्या न पङ्काहितयूपतुल्यं
सा वासनाऽऽधातुमियं दृढेन ॥६-८॥
निश्चय कर लेने पर भी साधक और बाधक प्रमाणों के बल से संशय का
उच्छेद किये विना कीचड़ में गाड़े गये खूटे की भाँति सम्यक् वासना का आधान
नहीं किया जा सकता॥ ६-८॥
འདི་ན་རིགས་གཞུང་གཉིས་ལ་རབ་སྦྱངས་ཀྱང༌། །
ཤར་དུ་འགྲོ་འདོད་ནུབ་ཏུ་བགྲོད་པ་དང༌། ། །
ཟླ་འོད་ཕོག་པས་ཡི་དྭགས་”བསྲེགས་༢པ་བཞིན། །
རིགས་གཞུང་ཉིད་ལ་བརྟེན་པའི་ལོག་རྟོག་གིས།།
अभ्यस्यमानेऽपि नयद्वये हि
प्राचीगमेच्छोर्गमनं प्रतीची ।
ज्योत्स्नानिपातादिव प्रेतताप:
शास्त्राश्रिताद् विप्रतिपत्तितश्च –
यहाँ दोनों न्यायों (शास्त्रों = नागार्जुन-असंग) का खूब अभ्यास कर लेने
पर भी पूर्व जाने के इच्छुक का पश्चिम की ओर जाने तथा चाँदनी के स्पर्श से
प्रेतों के झुलसने की भाँति शास्त्रों पर ही आश्रित मिथ्यादृष्टि से -
བློ་མིག་ཡང་དང་ཡང་དུ་བསླད་པའི་མཐུས། །
འདི་ཕྱིའི་དགེ་ལེགས་ཀུན་འཇོམས་ཡུན་རིང་དུ། །
༡
ཡི་དགས། པེ། །
༢
བསྲེག་པ། གཙང་པར།



त्रिरत्न-कथायोगः
ཡང་དག་ལྟ་ལས་ཕྱིར་”ཕྱོགས་འགྱུར་བའི་རྒྱུ།།
ཆེས་ཆེར་བརྟན་འཔོ་གསོག་རོཔ་མང་ད་སྣང་།། -༡༠ །
धीचक्षुषोविप्लवनादभीक्ष्णं
त्यक्त्वा शुभं चेह परत्र सम्यग् ।
दृष्टे बहिष्कारककारणानां
HHIRE: HAq4lfའི འི {༢-《olI
बुद्धि-चक्षु के बार-बार आवृत हो जाने के कारण ऐहिक तथा आमुष्मिक
कल्याण का प्रहाण करके सम्यग्दृष्टि से चिर पराङ्मुखता के हेतुओं का प्रचुर
སzq, gldenཛེ]]༢ -ཌo }}
དེ་ཕྱིར་བློ་གྲོས་ཕྲ་ཞིང་མཛངས་ཚཔ་དང་། །
ཀུ་ཤའི་རྩེ་ལྟར་མ་གྱུར་དེ་སྲིད་དུ། ། །
ངོམས་མི་སླ་བར་རིགས་པའི་གཞུང་ལུགས་ལ། །
མཁས་པའི་བཤེས་ལ་བསྟེན་”ཏེ་ལེགས་པར་སྦྱངས༅།། ༡༡ །།།
बुद्धिर्न यावद्धि कुशाग्रतीक्ष्णा
तावत्ततो नो सुखमेव तृप्यन् ।
༡
༢
༢
༤
»
s
ཕྱོར། པེ།
བརྟེན་པོ། པེ།
སོག་པ། མེ། གཙང་དཔར།
འཛངས། པེ།
བརྟེན་ཏེ པེ།
སྦྱང་། པེ།



94
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
कुर्यात् समाश्रित्य च विज्ञमित्रं
न्याये समभ्यासमतीव शास्त्रे ॥११॥
अतः (जब तक) बुद्धि कुश के अग्रभाग की भाँति सूक्ष्म एवं तीक्ष्ण नहीं
हो जाती, तब तक आसानी से सन्तुष्ट न होकर विद्वान्-मित्र का आश्रय लेकर
न्याय शास्त्रों का अच्छी तरह अभ्यास करना चाहिए ॥ ११ ॥
དེ་ལྟར་བློ་མི་རབ་ཏ་བྱེ་བ་དེ། །
རྒྱལ་བས་ཐེག་པ་མཆོག་གི་ཟབ་མོའི་དོན། །
རྣམ་རིག་ཙམ་དང་ངོ་བོ་ཉིད་མེད་ཚུལ། །
རྣམ་གཉིས་གསུངས་པའི་དགོངས་པ་རྙེད་པར་འགྱུར།། ༡༢ །།
एवं समुन्मीलितबुद्धिदृष्टि-
___ विज्ञप्तिमात्र ह्यथ निःस्वभावम् ।
द्विधं जिनोक्तोत्तमयानभावं
गम्भीरमर्थं लभते स एव ॥१२॥
उस प्रकार उन्मीलित बुद्धि-चक्षु वाले को जिन के द्वारा बतलाये गए
महायान (उत्तमयान) के गम्भीर अर्थ-विज्ञप्तिमात्रता तथा नि:स्वभावता दोनों के
अभिप्राय प्राप्त हो जायेंगे॥ १२ ॥
དེ་ནས་མི་ཕམ་ཆོས་རྗེ་ཀླུ་སྒྲུབ་དང༌།།
ཐོགས་མེད་མཆེད་”ལ་སོགས་པའི་ཤིང་རྟའི་སྲོལ།།
དྲི་མེད་གཞུང་མང་རྣམས་ལ་སྦྱངས་པ་ན།།
རྒྱ་ཆེའི་གཏམ་གྱིས་དང་པོའི་ལས་ཅན་རྣམས།།
མཆན། པེ།



त्रिरत्न-कथायोगः
ततोऽजितो धर्मपतिश्च नागोऽ-
संगो वसुर्गिकृतस्तथाऽन्ये ।
तेषां समभ्यस्तविशुद्धग्रन्थो
__ वृत्तान्तरम्यैस्तत आदिकार्मान् -
उसके पश्चात् धर्मस्वामी अजित, नागार्जुन, असंग, वसुबन्धु आदि पथिकृतों
के बहुत से विमलग्रन्थों का अभ्यास करने वाले, उदार कथाओं द्वारा
आदिकार्मिकों को -
ད་ལྟ་ཉིད་ནས་སངས་རྒྱས་ས་ཡི་བར། །
ལེགས་པར་འཁྲིད་པའི་ཟབ་མོའི་གདམས་པ་ལ། །
ནང་བྱན་ཆུད་”པས་བཀའ་དང་དགོངས་འགྲེལ་ཀུན། །
གདམས་པའི་མཆོག་ཏུ་ཤར་ལ་མཁས་པ་ཟེར།། ༡༣-༡༤།།
सम्यग्विनेत्रीषु च बुद्धभूमि
__ वगाह्य गम्भीरकथासु सर्व-
बुद्धोक्तिव्याख्यानगताववादान्
सम्यक् विजानाति भवेत् स विद्वान् ।। १३-१४॥
वहाँ से लेकर बुद्धभूमि पर्यन्त भलीभाँति ले जाने वाले, गम्भीर अवदानों का
अवगाहन कर सभी बुद्धवचनों और भाष्यों के अवदानों को भलीभाँति से समझने
वाले को विद्वान् कहते हैं ॥ १३-१४॥
ལྷག་མ་ནེ་ཙོའི་འདོན་པ་ལྟ་བུ་དང་། །
ཆུ་མིག་ཁྲོན་པ་རི་མོའི་མར་མེ་བཞིན། །
ཅི་ཕྱིར་ཞེ་ན་མཁས་པའི་མཆོག་རྣམས་ཀྱིས། །
གཞུང་རྣམས་ཉམས་ལེན་ཤེས་ཕྱིར་བརྩམས་ཕྱིར་རོ།། ༡v །།
༡
ཚུད། གཙང་། ཞོལ་དཔར།



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
शेषास्तथा वै शुकपाठकल्पा:
शुष्काश्च कूपा इव चित्रदीपाः ।
कस्मादिति स्याद् यदि, विद्वदग्रै-
आतुं ह्यनुष्ठानमलेखि ग्रन्थाः ॥१५॥
शेष तो शुकों की भाँति रह, शुष्ककूप और चित्रदीप की भाँति हैं। यदि
कोई पूँछे 'ऐसा क्यों? तो क्योंकि महाविद्वानों ने ग्रन्थों की रचना तो ज्ञानाचरण
के लिए की थी॥१५॥
ཀྱེ་མའོ་སྐྱེ་དགུའི་དོན་གཉིས་འགྲུབ་པ་ནི། །
རྣམ་དག་གཞུང་ལུགས་དག་ལ་མ་བརྟེན་མིན། །
དེ་ལ་བརྟེན་པའང་སྒྲ་ཙམ་ལྷུར་ལེན་པས། །
འདས་པར་བྱས་ནས་དེ་ལས་བསླུས་པ་གང་།། ༡༠ །།
अर्थद्वयस्याप्तिरहो! जनस्य
शुद्धस्य शास्त्रस्य विनाश्रयं न ।
सोऽप्याश्रयोऽत्येति च शब्दमात्रे
__किं वञ्चनं नाम ततोऽधिकं स्यात् ।। १६ ॥
ओह! प्रजा के (स्व तथा पर) दोनों अर्थों की सिद्धि तो विशुद्ध शास्त्रों के
अवलम्ब के विना नहीं होगी। उनका आलम्बन भी शब्दमात्र की अभीप्सा में ही
व्यतीत हो जाये तो उससे अधिक वञ्चना क्या होगी? १६॥
ཆུ་ཁྱེར་འགའ་ཞིག་སྐོམ་༡པས་ཤི་བ་བཞིན། །
མང་དུ་ཐོས་ཀྱང་ཆོས་ཀྱིས་འཕོངས་པ་ནི། །
'
༢
मा दो
ཆོས་ཀྱི། པེ། གཙང་དཔར།



त्रिरत्न-कथायोगः
གཞུང་ལུགས་གདམས་པར་ཤར་བ་མེད་པས་ནོངས། །
དེ་ཕྱིར་གང་བསླབས་གདམས་པར་ཤར་བ་གཅེས།། ༡༧ །།
सद्धर्मदारिद्र्यमतिश्रुतेऽपि
यद्वन्मृतिर्नीरधरस्य तर्षात् ।
शास्त्राववादानुदयेऽपराध-
स्तस्मादधीतं चरितव्यमेव ॥१७॥
बहुत श्रवण करने पर भी सद्धर्म का दारिद्र्य होना तो किसी जल लिये हुये
के प्यास से मरने के सदृश है। शास्त्रों के अववाद (की प्रतीति) के अनुभव न
होने पर दोष रह जाता है, अतः जो पढ़ा जाये उसको अनुष्ठान द्वारा अवश्य
प्रकाशित किया जाये॥ १७॥
དེ་ལྟར་དོན་གྱི་་གནད་རྣམས་མ་འཕྱུགས་ན། །
ཚིག་སྦྱོར་དམན་ན་ཉེས་པ་ཆུང་མོད་ཀྱང་། །
རྒྱལ་བ་ཉིད་ཀྱིས་གསུང་རབ་བསྔགས་པ་ན། །
དོན་བཟང་བ་”དང་ཚིག་འབྲུ་བཟང་པོ་ཞེས། །
अर्थस्य नैवं विकृते रहस्ये
स्वल्पो हि दोषोऽवरशब्दयोगे ।
स्वयं जिनः शासनशंसने तु
स्वर्थं च सुव्यञ्जनमाह शब्दम् -
उसी प्रकार अर्थमर्म भ्रान्त न हो तो शब्दप्रयोग के हीन होने पर भी दोष
स्वल्प ही होगा। जिन ने स्वयं ही प्रवचन की प्रशंसा करते समय सुन्दर अर्थ तथा
सुन्दर वर्ण को कहा था -
གསུངས་ཤིང་ཤིན་ཏུ་དཀར་བའི་ཁང་བཟང་ལའང་། །
བསིལ་ཟེར་བྱེད་པའི་འོད་ཀྱིས་བྱུགས་པ་བཞིན། །
"
म
" हो



བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དོན་བཟང་བ་ལའང་ཡིད་འཕྲོག་ཚིག་སྦྱོར་གྱིས། །
སྤྲས་པར་གྱུར་ན་ཆེས་ཆེར་མཛེས་པར་འགྱུར།། ༡༤ -༡e།།
स्वच्छं यथा चन्द्रमरीचिलिप्तं
__ हर्म्य सुभासेत तथावदेव ।
स्वर्थोऽपि चेतोहरवाक्प्रयोगा-
लङ्कारतोऽतीव सुशोभित: स्यात् ॥१८-१९ ॥
अतिधवल प्रासाद हिमकर की किरणों से स्पृष्ट होने पर जैसा [रमणीय]
होता है, उसी प्रकार सुन्दर अर्थ भी मनोहर वाक्प्रयोग से भूषित होने पर अतीव
सुशोभित होता है ॥ १८-१९।।
དམར་སེར་ཅན་དང་རྒྱལ་བའི་ལྷས་བཀོད་པ། །
བྲྀཏྟ་དང་ནི་ཛ་ཏི་”ཞེས་བྱ་བའི། །
སྡེབ་སྦྱོར་ཇི་བཞིན་བོད་སྐད་ལ་མེད་ཀྱང་། །
ཚིགས་བཅད་ལྷུག་པ་གཉིས་ཀ་སྤེལ་བའི་ལུས། །
नो पैङ्गलं वा जिनदेवसूक्तं
छन्दो हि नाम्ना खलु जातिवृत्तम् ।
भोटीयवाण्यां न यथा तथाऽपि
पद्यं च गद्यं च द्वयं शरीरम् –
पिङ्गल और जिनदेव के द्वारा रचे गए वृत्त तथा जाति नामक छन्द यथावत्
भोटभाषा में न होने पर भी पद्य, गद्य और उभयमिश्रित शरीर -
དོན་དང་ཚིག་གི་རྒྱན་ལ་སོགས་པ་ཡི། །
མཛེས་བྱེད་རྒྱན་གྱིས་སྤུད་པའི་ཚིག་སྦྱོར་ཚུལ། །
” गई ।



त्रिरत्न-कथायोगः
སྙན་དངགས་གཞུང་བཞིན་ལེགས་པར་སྦྱར་བ་ན། །
བློ་གསལ་རྣམས་ལ་དགའ་བ་རྒྱས་པར་བྱེད།། ༢༠-༢༡།།
शब्दार्थभूषादिस्वलङ्क्रियाभि-
रुद्भासितं शब्दविधाननीत्या ।
सुष्ठु प्रयुक्तं ह्यनुकाव्यशास्त्रं
__ मेधाविमोदं विशदीकरोति ॥ २०-२१ ॥
__ अर्थ और शब्द के अलङ्कार आदि सुन्दर बनाने वाले आभूषणों से
उद्भासित वाक्य-योजना की विधि काव्यशास्त्रानुसार सुन्दर प्रयोग करने पर
बुद्धिमानों का उल्लास बढ़ाता है ॥ २०-२१॥
དེ་ལྟར་རིན་ཆེན་”རྣམ་པ་གསུམ་ཀ་ཡང་། །
རྩ་བ་དམ་པ་ཐེག་མཆོག་དགེ་བའི་བཤེས། །
འདིས་མ་ཟིན་ན་སྐྱེ་བ་དུ་མར་ཡང་། །
ངལ་བརྒྱས་འབད་ཀྱང་རྟོགས་པར་མི་འགྱུར་བ། །
रत्नत्रयाणामपि मूलमेवं
___ कल्यणमित्रं परमं सुयाने ।
जन्मस्वनेकेषु कृपां विना हि
ज्ञानं न शक्यं शतशः श्रमेण ----
उसी प्रकार तीनों रत्नों के भी श्रेष्ठ आधार तो महायान के कल्याणमित्र हैं।
[यदि] उनका अनुग्रह न हो तो अनेक जन्मों में भी सौ-सौ प्रयत्न करने पर भी
अधिगम नहीं हो पाता –
༡
རིན་ཅེན། པེ།



100
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བཤེས་དེས་ཟིན་ན་ཚེ་གཅིག་ཉིད་ལ་ཡང་། །
བདེ་བླག་ཉིད་དུ་ངེས་པ་སྟེར་བའི་ཕྱིར། །
ཚེ་རབས་ཀུན་ཏུ་བཤེས་གཉེན་”དམ་པ་ཡིས། །
རྗེས་སུ་འཛིན་དང་ཟིན་པའི་ཐབས་ལ་འབད།། ༢༢-༢༣།།
तन्मित्रकानुग्रहतः सुखेन
स्यादेकजन्मन्यपि निश्चयोऽतः ।
सन्मित्रतो जन्मपरम्परासु
ह्यनुग्रहोपायकृते यतध्वम् ॥ २२-२३ ॥
उसी कल्याणमित्र का अनुग्रह हो जाने पर एक ही जन्म में आसानी से
निश्चय हो जाता है, अतः सभी जन्म परम्पराओं में [प्राप्त हुआ अनुग्रह भविष्य में
मिलता रहे] उसके उपाय के लिए प्रयास करते रहो ॥ २२-२३॥
ཐར་འདོད་བློ་གྲོས་ཅན་གྱི་འཇུག་ངོགས་མཆོག །
རིན་ཆེན་གཏམ་གྱི་སྦྱོར་བ་འདིར་འབད་ལས། །
བྱུང་བའི་བསོད་ནམས་དེ་ཡིས་འགྲོ་བ་ཀུན། །
བཤེས་གཉེན་དམ་པའི་མགོན་དང་འབྲལ་མེད་ཤོག ། ༢༤ །།
धीमन्मुमुक्षुत्तममार्गरूपे
यत्नात् कथारत्नसुयोगकेऽस्मिन् ।
जातेन पुण्येन जगत्समग्रं
ཤqIཊཱ ཞི45: :《qqIl; ll ༢8 ]
༡
གཤེས་བཉེན། པེ། །



त्रिरत्न-कथायोगः
101
मोक्ष चाहने वाले बुद्धिमानों के लिए [प्रवेशद्वार] इस उत्तम मार्ग
'रत्नकथायोग' पर किये गए प्रयासों से उत्पन्न पुण्य से समस्त जगत् परममित्र के
आश्रय से अलग न हो॥ २४॥
དེ་བསྟེན་”པ་ལས་བློ་མིག་དག་གྱུར་ཏེ། །
རྒྱལ་བའི་ལུགས་བཟང་ཇི་བཞིན་རྟོགས་པ་དང༌། །
རྟོགས་རིམ་ཐག་ཏུ་ཉམས་སུ་ལེན་པ་དང་། །
དེ་ལྟར་སྒྲུབ་ལ་བར་ཆད་མེད་པར་ཤོག ། ༢༩ །།
तत्सेवनाच्छोधितबुद्धिचक्षु-
बोधेद् यथावत् सुनयं जिनस्य ।
बोधान्तकालेऽनुभवे तथैव
न स्यादपायः खलु साधनेषु ॥ २५ ॥
उनके सेवन से स्वच्छ बुद्धि-चक्षु जिन के सदुपदेशों को ठीक-ठीक
समझने लगें, और समझ में आने के तुरन्त बाद उसके अनुष्ठान करने तथा उसी
तरह की साधना करने में अन्तराय न हो॥ २५ ॥
མ་རྟོགས་འགྲོ་ལ་བརྩེ་བས་ཐོག་མར་ནི། །
ཟང་ཟིང་སྦྱོར་བས་དགའ་བར་བྱས་པའི་མཐར། །
དོན་བཟང་ཚིག་ལེགས་སྙན་པར་སྨྲ་བ་ཡིས། །
བསྐུལ་བས་བཟང་པོའི་སྤྱོད་ལ་འགོད་པར་ཤོག ། ༢༠ །
अज्ञं जगत् स्नेहतयैव पूर्वं
सम्मोदयेदामिषसंग्रहेण
।
དེ་སྟེན་པ། པེ། གཙང་དཔར།
རྟགས་མ་ཐག ཞོལ་དཔར།



102
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
अन्ते सदर्थे : सुपदैः सुवाच्यैः
सम्प्रेर्य भद्राचरणे नियोज्यम् ॥ २६ ॥
___ अज्ञानी जगत् को स्नेह से ही सर्वप्रथम भोग्यवस्तुओं का प्रबन्ध करके,
उनके प्रसन्न होने के बाद, सुन्दर अर्थ तथा सुन्दर शब्दों वाली मधुर वाणी से
प्रेरित करके [उनको] सदाचार में प्रतिष्ठित करें ॥ २६॥
ཅེས་བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ཞེས་བྱ་བ་མང་དུ་ཐོས་
པའི་དགེ་སློང་སྤོང་བ་པ་ཤར་ཙོང་ཁ་པ་བློ་བཟང་གྲགས་པའི་དཔལ་གྱིས་འབྲོག་རི་བོ་
ཆེ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའི་ཡི་གེ་པ་ནི་
इत्यनुत्तरत्रिरत्नकथायोगो नाम बहुश्रुत-त्यागि-
भिक्षु-पूर्वचोंखावासि-सुमतिकीर्तिश्रीभिः डोग्-
रि-वो-छे (निर्जनमहापर्वते) तुषितविजयद्वीपे विरचितः।
लिपिकारस्तु-
इस अनुत्तरत्रिरत्नकथायोग' को बहुश्रुत, त्यागी, भिक्षु पूर्वी चोखा के रहने
वाले 'सुमतिकीर्ति' पाद (ब्लो-व्सङ्-ग्रव्स्-प) ने निर्जन-महापर्वत (ब्रोग्-रि-
वो-छो) 'तुषितविजयद्वीप' (द्गे-ल्दन्-र्नम्-पर्-र्यल-ववि-ग्लिङ्) में लिखा।
लिपिकार -
དཀའ་བཞི་པ་རིན་ཆེན་དཔལ་ལོ། །འདིས་ཀྱང་བསྟན་པ་རིན་པོ་ཆེ་ཕྱོགས་ཀུན་
ནས་རྒྱས་པར་བྱེད་ནུས་པར་གྱུར་ཅིག ། །
चतुश्श्रमो (द्का-व्शि-प) रत्नश्रीः। अयमपि
बुद्धशासनरत्नं सर्वत्र विस्तारयितुं शक्नुयात्॥ ॥
चतुश्श्रमी [उपाधि] (द्का-शि-प) रत्नश्री (रिन्-छन्-द्पल) हैं। यह
भी बुद्ध के शासन-रत्न को सर्वत्र फैलाने में समर्थ हो॥ ॥
༡
ཤར་བཙོང་ཁ་པ། པེ།



ཁ་སྣོན་དང་པོ།།
ལམ་རིམ་ཉམས་མགུར་བཞུགས།
༄༅། །ཕུན་ཚོགས་དགེ་ལེགས་བྱེ་བས་བསྐྲུན་པའི་སྐུ།།
མཐའ་ཡས་འགྲོ་བའི་རེ་བ་སྐོང་བའི་གསུང་།།
མ་ལུས་ཤེས་བྱ་ཇི་བཞིན་གཟིགས་པའི་ཐུགས།།
ཤཱཀྱའི་གཙོ་བོ་དེ་ལ་མགོས་ཕྱག་འཚལ།།
ཟླ་མེད་སྟོན་པ་དེ་ཡི་སྲས་ཀྱི་མཆོག།
རྒྱལ་བའི་མཛད་པ་ཀུན་གྱི་ཁུར་བསྣམས་ནས།།
གྲངས་མེད་ཞིང་དུ་སྤྲུལ་པས་རྣམ་རོལ་བ།།
མི་ཕམ་འཇམ་པའི་དབྱངས་ལ་ཕྱག་འཚལ་ལོ།།
ཤིན་ཏུ་དཔག་པར་དགའ་བ་རྒྱལ་བའི་ཡུམ།།
ཇི་བཞིན་དགོངས་པ་འགྲེལ་མཛད་འཛམ་གླིང་རྒྱན།།
ཀླུ་སྒྲུབ་ཐོགས་མེད་ཅེས་ནི་ས་གསུམ་ན།།
ཡོངས་སུ་གྲགས་པའི་ཞབས་ལ་བདག་ཕྱག་འཚལ།།
ཤིང་རྟ་ཆེན་པོ་གཉིས་ལས་ལེགས་བརྒྱུད་པའི།།
ཟབ་མོ་ལྟ་བ་རྒྱ་ཆེན་སྤྱོད་པའི་ལམ། །
མ་ནོར་ཡོངས་སུ་རྫོགས་པའི་གནད་བསྡུས་པའི།།
གདམས་པའི་མཛོད་འཛིན་མར་མེ་མཛད་ལ་འདུད།།



104
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
རབ་འབྱམས་གསུང་རབ་ཀུན་ལ་ལྟ་བའི་མིག།
སྐལ་བཟང་ཐར་པར་བགྲོད་པའི་འཇུག་ངོགས་མཆོག།
བརྩེ་བས་བསྐྱོད་པའི་ཐབས་མཁས་མཛད་པ་ཡིས།།
གསལ་མཛད་བཤེས་གཉེན་རྣམས་ལ་གུས་ཕྱག་འཚལ།།
འཛམ་གླིང་མཁས་པ་ཡོངས་ཀྱི་གཙུག་གི་རྒྱན།།
སྙན་པའི་བ་དན་འགྲོ་ན་ལྷང་ངེ་བ།།
ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ།།
ལེགས་བརྒྱུད་བྱང་ཆུབ་ལམ་གྱི་རིམ་པ་ནི།།
སྐྱེ་རྒུའི་འདོད་དོན་མ་ལུས་སྐོང་བས་ན།།
གདམས་པ་རིན་ཆེན་དབང་གི་རྒྱལ་པོ་སྟེ།།
གཞུང་བཟང་སྟོང་གི་ཆུ་བོ་འདུ་བའི་ཕྱིར།།
དཔལ་ལྡན་ལེགས་པར་བཤད་པའི་རྒྱ་མཚོའང་ཡིན།།
བསྟན་པ་ཐམས་ཅད་འགལ་མེད་རྟོགས་པ་དང་།།
གསུང་རབ་མ་ལུས་གདམས་པར་འཆར་བ་དང་།།
རྒྱལ་བའི་དགོངས་པ་བདེ་བླག་རྙེད་པ་དང་།།
ཉེས་སྤྱོད་ཆེན་པོའི་གཡང་ས་ལས་ཀྱང་སྲུང་།།
དེ་ཕྱིར་རྒྱ་བོད་མཁས་པའི་སྐྱེ་བོ་ནི།།
སྐལ་ལྡན་དུ་མས་བསྟེན་པའི་གདམས་པ་མཆོག།
སྐྱེས་བུ་གསུམ་གྱི་ལམ་གྱི་རིམ་པ་ཡིས།།



ཁ་སྣོན་དང་པོ།
105
ཡིད་རབ་མི་འཕྲོག་དཔྱོད་ལྡན་སུ་ཞིག་ཡོད།།
གསུང་རབ་ཀུན་གྱི་སྙིང་པོ་བསྡུ་བསྡུ་བ།།
ཚུལ་འདི་ཐུན་རེ་སྟོན་དང་ཉན་པས་ཀྱང་།།
དམ་ཆོས་འཆད་དང་ཐོས་པའི་ཕན་ཡོན་ཚོགས།།
རླབས་ཆེན་སྡུད་པར་ངེས་པས་དེ་དོན་བསམ།།
དེ་ནས་འདི་ཕྱིའི་ལེགས་ཚོགས་ཇི་སྙེད་པའི།།
རྟེན་འབྲེལ་ལེགས་པར་འགྲིགས་པའི་རྩ་བ་ནི།།
ལམ་སྟོན་བཤེས་གཉེན་དམ་པ་འབད་པ་ཡིས།།
བསམ་དང་སྦྱོར་བས་ཚུལ་བཞིན་བསྟེན་པ་རུ།།
མཐོང་ནས་སྲོག་གི་ཕྱིར་ཡང་མི་གཏོང་བར།།
བཀའ་བཞིན་སྒྲུབ་པའི་མཆོད་པས་མཉེས་པར་བྱེད།།
རྣལ་འབྱོར་ངས་ཀྱང་ཉམས་ལེན་དེ་ལྟར་བྱས།།
ཐར་འདོད་དག་ཀྱང་དེ་བཞིན་བསྐྱང་འཚལ་ལོ།།
དལ་བའི་རྟེན་འདི་ཡིད་བཞིན་ནོར་ལས་ལྷག།
འདི་འདྲ་རྙེད་པ་ད་རེས་ཙམ་ཞིག་ཡིན།།
རྙེད་དཀའ་འཇིག་སླ་ནམ་མཁའི་གློག་དང་འདྲ།།
ཚུལ་འདི་བསམ་ནས་འཇིག་རྟེན་བྱ་བ་ཀུན།།
སྦུན་པ་འཕྱར་བ་བཞིན་དུ་རྟོགས་གྱུར་ནས།།
ཉིན་མཚན་ཀུན་ཏུ་སྙིང་པོ་ལེན་པ་དགོས།།



106
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
རྗེ་བཙུན་བླ་མས་ཉམས་ལེན་དེ་ལྟར་མཛད།།
ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།
ཤི་ནས་ངན་འགྲོར་མི་སྐྱེའི་གདེངས་མེད་ཅིང་།།
དེ་ཡི་འཇིགས་སྐྱོབ་དཀོན་མཆོག་གསུམ་དུ་ངེས།།
དེ་ཕྱིར་སྐྱབས་འགྲོ་ཤིན་ཏུ་བརྟན་པ་དང་།།
དེ་ཡི་བསླབ་བྱ་ཉམས་པ་མེད་པར་བྱ།།
དེ་ཡང་དཀར་ནག་ལས་འབྲས་ལེགས་བསམས་ནས།།
བླང་དོར་ཚུལ་བཞིན་སྒྲུབ་ལ་རག་ལས་སོ།།
རྗེ་བཙུན་བླ་མ་་་་་་་
ལམ་མཆོག་སྒྲུབ་ལ་མཚན་ཉིད་ཚང་བའི་རྟེན།།
མ་རྙེད་བར་དུ་ས་ཆོད་མི་འོང་བས།།
དེ་ཡི་མ་ཚང་མེད་པའི་རྒྱུ་ལ་བསླབ།།
སྒོ་གསུམ་སྡིག་ལྟུང་དྲི་མས་སྦགས་པ་འདི།།
ལྷག་པར་ལས་སྒྲིབ་སྦྱོང་བ་གནད་ཆེ་བས།།
རྒྱུན་དུ་སྟོབས་བཞི་ཚང་བར་བསྟེན་པ་གཅེས།།
རྗེ་བཙུན་བླ་མས་་་་་་་་་་་་
སྡུག་བདེན་ཉེས་དམིགས་བསམ་ལ་མ་འབད་ན།།
ཐར་པ་དོན་གཉེར་ཇི་བཞིན་མི་སྐྱེ་ཞིང་།།
ཀུན་འབྱུང་འཁོར་བའི་འཇུག་རིམ་མ་བསམས་ན།།



ཁ་སྣོན་དང་པོ།
107
འཁོར་བའི་རྩ་བ་གཅོད་ཚུལ་མི་ཤེས་པས།།
སྲིད་ལས་ངེས་འབྱུང་སྐྱོ་ཤས་བསྟེན་པ་དང༌།།
འཁོར་བར་གང་གིས་བཅིངས་པ་ཤེས་པ་གཅེས།།
རྗེ་བཙུན་བླ་མ་་་་་་་་་་་་
སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ།།
རླབས་ཆེན་སྤྱོད་པ་རྣམས་ཀྱི་གཞི་དང་རྟེན།།
ཚོགས་གཉིས་ཀུན་ལ་གསེར་འགྱུར་རྩི་ལྟ་བུ།།
རབ་འབྱམས་དགེ་ཚོགས་སྡུད་པའི་བསོད་ནམས་གཏེར།།
དེ་ལྟར་ཤེས་ནས་རྒྱལ་སྲས་དཔའ་བོ་རྣམས།།
རིན་ཆེན་སེམས་མཆོག་ཐུགས་དམ་མཐིལ་དུ་འཛིན།།
རྗེ་བཙུན་བླ་མས་་་
སྦྱིན་པ་འགྲོ་བའི་རེ་སྐོང་ཡིད་བཞིན་ནོར། །
སེར་སྣའི་མདུད་པ་གཅོད་པའི་མཚོན་ཆ་མཆོག།
མ་ཞུམ་སྙིང་སྟོབས་བསྐྱེད་པའི་རྒྱལ་སྲས་སྤྱོད།།
སྙན་པའི་གྲགས་པ་ཕྱོགས་བཅུར་སྒྲོག་པའི་གཞི།།
དེ་ལྟར་ཤེས་ནས་ལུས་དང་ལོངས་སྤྱོད་དགེ།
ཡོངས་སུ་གཏོང་བའི་ལམ་བཟང་མཁས་པས་བསྟེན།།
རྗེ་བཙུན་བླ་མས་་་
ཚུལ་ཁྲིམས་ཉེས་སྤྱོད་དྲི་མ་འཁྲུད་པའི་ཆུ།།



108
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཉོན་མོངས་ཚ་གདུང་སེལ་བའི་ཟླ་བའི་འོད།
སྐྱེ་རྒུའི་དབུས་ན་ལྷུན་པོ་ལྟ་བུར་བརྗིད།།
སྟོབས་ཀྱིས་བསྡིགས་པ་མེད་པར་འགྲོ་ཀུན་འདུད།།
དེ་ལྟར་ཤེས་ནས་ཡང་དག་བླངས་པའི་ཁྲིམས།།
དམ་པ་རྣམས་ཀྱིས་མིག་བཞིན་བསྲུང་བར་མཛད།།
རྗེ་བཙུན་བླ་མས་་་་་
བཟོད་པ་སྟོབས་ལྡན་རྣམས་ལ་རྒྱན་གྱི་མཆོག།
ཉོན་མོངས་གདུང་བའི་དཀའ་ཐུབ་ཀུན་གྱི་ཕུལ།།
ཞེ་སྡང་ལག་འགྲོའི་དགྲ་ལ་ནམ་མཁའ་ལྡིང་།།
ཚིག་རྩུབ་མཚོན་ལ་སྲ་བའི་གོ་ཆ་ཡིན།།
དེ་ལྟར་ཤེས་ནས་བཟོད་མཆོག་གོ་ཆ་ལ།
རྣམ་པ་སྣ་ཚོགས་ཚུལ་གྱིས་གོམས་པར་མཛད།།
རྗེ་བཙུན་བླ་མས་་་
མི་བཟློག་བརྟན་པའི་བརྩོན་འགྲུས་གོ་བགོས་ན།།
ལུང་རྟོགས་ཡོན་ཏན་ཡར་ངོའི་ཟླ་བཞིན་འཕེལ།།
སྤྱོད་ལམ་ཐམས་ཅད་དོན་དང་ལྡན་པར་འགྱུར།།
གང་བརྩམས་ལས་ཀྱི་མཐའ་རྣམས་ཡིད་བཞིན་འགྲུབ།།
དེ་ལྟར་ཤེས་ནས་ལེ་ལོ་ཀན་སེལ་བའི།།
རླབས་ཆེན་བརྩོན་འགྲུས་རྒྱལ་སྲས་རྣམས་ཀྱིས་བརྩམས།།



ཁ་སྣོན་དང་པོ།
109
རྗེ་བཙུན་བླ་མ་་་་་་་་
བསམ་གཏན་སེམས་ལ་དབང་བསྒྱུར་རྒྱལ་པོ་སྟེ།།
བཞག་ན་གཡོ་མེད་རི་ཡི་དབང་པོ་བཞིན།།
བཏང་ན་དགེ་བའི་དམིགས་པ་ཀུན་ལ་འཇུག།
ལུས་སེམས་ལས་སུ་རུང་བའི་བདེ་ཆེན་འདྲེན།།
དེ་ལྟར་ཤེས་ནས་རྣལ་འབྱོར་དབང་པོ་རྣམས།།
རྣམ་གཡེང་དགྲ་འཇོམས་ཏིང་འཛིན་རྒྱུན་དུ་བསྟེན།།
རྗེ་བཙུན་བླ་མས་་་་་་་་་་་
ཤེས་རབ་ཟབ་མོའི་དེ་ཉིད་ལྟ་བའི་མིག།
སྲིད་པའི་རྩ་བ་དྲུངས་ནས་འབྱིན་པའི་ལམ།།
གསུང་རབ་ཀུན་ལས་བསྔགས་པའི་ཡོན་ཏན་གཏེར།།
གཏི་མུག་མུན་སེལ་སྒྲོན་མེ་མཆོག་ཏུ་གྲགས།།
དེ་ལྟར་ཤེས་ནས་ཐར་འདོད་མཁས་པ་ཡི།།
ལམ་དེ་འབད་པ་དུ་མས་བསྐྱེད་པར་མཛད།།
རྗེ་བཙུན་བླ་མས་་་་་་་་་་་
རྩེ་གཅིག་བསམ་གཏན་ཙམ་ལ་འཁོར་བ་ཡི།།
རྩ་བ་གཅོད་པའི་ནུས་པ་མ་མཐོང་ཞིང༌།།
ཞི་གནས་ལམ་དང་བྲལ་བའི་ཤེས་རབ་ཀྱིས།།
ཇི་ཙམ་དཔྱད་ཀྱང་ཉོན་མོངས་མི་ལྡོག་པས།།



1 10
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཡིན་ལུགས་ཕུ་ཐག་ཆོད་པའི་ཤེས་རབ་དེ།།
གཡོ་མེད་ཞི་གནས་རྟ་ལ་བསྐྱོན་ནས་ནི།།
མཐའ་བྲལ་དབུ་མའི་རིགས་པའི་མཚོན་རྣོན་གྱིས།།
མཐར་འཛིན་དམིགས་གཏན་ཐམས་ཅད་འཇིག་བྱེད་པའི།།
ཚུལ་བཞིན་དཔྱོད་པའི་ཡངས་པའི་ཤེས་རབ་ཀྱིས།།
དེ་ཉིད་རྟོགས་པའི་བློ་གྲོས་རྒྱས་པར་མཛད།།
རྗེ་བཙུན་བླ་མས་་་་་་་་་་་
རྩེ་གཅིག་གོམས་པས་ཏིང་འཛིན་གྲུབ་པ་ནི།།
སྨོས་པར་ཅི་འཚལ་ཚུལ་བཞིན་དཔྱོད་པ་ཡི།།
སོ་སོར་རྟོག་པ་ཡིས་ཀྱང་ཡིན་ལུགས་ལ།།
གཡོ་མེད་ཤིན་ཏུ་བརྟན་པར་གནས་པ་ཡི།།
ཏིང་འཛིན་བསྐྱེད་པར་མཐོང་ནས་ཞི་ལྷག་གཉིས།།
ཟུང་འབྲེལ་སྒྲུབ་ལ་བརྩོན་རྣམས་ཡ་མཚན་ནོ།།
རྗེ་བཙུན་བླ་མས་་་་་་་་་
མཉམ་གཞག་ནམ་མཁའ་ལྟ་བུའི་སྟོང་ཉིད་དང་།།
རྗེས་ཐོབ་སྒྱུ་མ་ལྟ་བུའི་སྟོང་པ་གཉིས།།
བསྒོམས་ནས་ཐབས་ཤེས་ཟུང་དུ་འབྲེལ་བ་ཡིས།།
རྒྱལ་སྲས་སྤྱོད་པའི་ཕ་རོལ་འགྲོ་བ་བསྔགས།།
དེ་ལྟར་རྟོགས་ནས་ཕྱོགས་རེའི་ལམ་གྱིས་ནི།།



ཁ་སྣོན་དང་པོ།
1 11 ་
ཚིམ་པ་མེད་པ་སྐལ་བཟང་རྣམས་ཀྱི་ལུགས།།
རྗེ་བཙུན་བླ་མས་་་་་་་་་་
དེ་ལྟར་རྒྱུ་དང་འབྲས་བུའི་ཐེག་ཆེན་གྱི་།
ལམ་མཆོག་གཉིས་ཀར་དགོས་པའི་ཐུན་མོང་ལམ།།
ཇི་བཞིན་བསྐྱེད་ནས་མཁས་པའི་དེད་དཔོན་གྱི།
མགོན་ལ་བརྟེན་ནས་རྒྱུད་སྡེའི་རྒྱ་མཚོ་ཆེར། །
ཞུགས་ནས་ཡོངས་རྫོགས་མན་ངག་བསྟེན་པ་དེས།།
དལ་འབྱོར་ཐོབ་པ་དོན་དང་ལྡན་པར་བྱས།།
རྗེ་བཙུན་བླ་མས་་་་་་་་་་་
རང་གི་ཡིད་ལ་གོམས་པར་བྱ་ཕྱིར་དང༌།།
སྐལ་བཟང་གཞན་ལའང་ཕན་པར་བྱ་བའི་ཕྱིར།།
རྒྱལ་བ་དགྱེས་པའི་ཡོངས་སུ་རྫོགས་པའི་ལམ།།
གོ་སླའི་ངག་གིས་བཤད་པའི་དགེ་བ་དེས།།
འགྲོ་བ་ཀུན་ཀྱང་རྣམ་དག་ལམ་བཟང་དང་།།
འབྲལ་མེད་གྱུར་ཅིག་ཅེས་ནི་སྨོན་ལམ་འདེབས།།
རྗེ་བཙུན་བླ་མས་་་་་་་་་་་
སྟོན་པ་བླ་ན་མེད་པའི་བསྟན་པ་དང༌།།
མཇལ་བ་འདི་འདྲ་བླ་མའི་དྲིན་ཡིན་པས།།
དགེ་བ་འདི་ཡང་འགྲོ་བ་མ་ལུས་པ།།



{ 12
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བཤེས་གཉེན་དམ་པས་འཛིན་པའི་རྒྱུ་རུ་བསྔོ།།
ང་ཡི་བླ་མ་བློ་བཟང་གྲགས་པ་དེ།།
དགའ་ལྡན་གནས་སམ་བདེ་བ་ཅན་ལ་སོགས།།
དག་པའི་ཞིང་ཁམས་གང་ན་བཞུགས་ཀྱང་རུང་།།
བདག་སོགས་འཁོར་གྱི་ཐོག་མར་སྐྱེ་བར་ཤོག།
དང་པོར་རྒྱ་ཆེན་ཐོས་པ་མང་དུ་བཙལ།།
བར་དུ་གཞུང་ལུགས་ཐམས་ཅད་གདམས་པར་ཤར།།
ཐ་མར་ཉིན་མཚན་ཀུན་ཏུ་ཉམས་སུ་བླངས།།
ཀུན་ཀྱང་བསྟན་པ་རྒྱས་པའི་ཆེད་དུ་བསྔོ།།
{ ཤོག་དངོས་ ༤༤།༧༣ ཞལ་འདོན་ཕྱོགས་བསྡུས། ཝཱ་ཎ་མཐོ་སློབ་དགེ་ལྡན་སྤྱི་ལས་
ཁང་ནས་བསྐྲུན། ༡༠༤}
ཅེས་པ་འདི་ནི་རྗེ་ཙོང་ཁ་པ་བློ་བཟང་གྲགས་པས་མཛད་པའོ།། །།



ཁ་སྣོན་གཉིས་པ།
ལམ་གྱི་གཙོ་བོ་རྣམ་གསུམ་གྱི་རྩ་བ་བཞུགས་སོ།།
རྗེ་བཙུན་བླ་མ་རྣམས་ལ་ཕྱག་འཚལ་ལོ།།
རྒྱལ་བའི་གསུང་རབ་ཀུན་གྱི་སྙིང་པོའི་དོན།།
རྒྱས་སྲས་དམ་པ་རྣམས་ཀྱིས་བསྔགས་པའི་ལམ།།
སྐལ་ལྡན་ཐར་འདོད་རྣམས་ཀྱི་འཇུག་ངོགས་དེ།
ཇི་ལྟར་ནུས་བཞིན་བདག་གིས་བཤད་པར་བྱ།།
གང་དག་སྲིད་པའི་བདེ་ལ་མ་ཆགས་ཤིང་།།
དལ་འབྱོར་དོན་ཡོད་བྱ་ཕྱིར་བརྩོན་པ་ཡིས།།
རྒྱལ་བ་དགྱེས་པའི་ལམ་ལ་ཡིད་རྟོན་པའི།།
སྐལ་ལྡན་དེ་དག་དང་བའི་ཡིད་ཀྱིས་ཉོན།།
རྣམ་དག་ངེས་འབྱུང་མེད་པར་སྲིད་མཚོ་ཡི།།
བདེ་འབྲས་དོན་གཉེར་ཞི་བའི་ཐབས་མེད་ལ།
སྲིད་ལ་བརྐམ་པ་ཡིས་ཀྱང་ལུས་ཅན་རྣམས།།
ཀུན་ནས་འཆིང་ཕྱིར་ཐོག་མར་ངེས་འབྱུང་བཙལ།།
དལ་འབྱོར་རྙེད་དཀའ་ཚེ་ལ་ལོང་མེད་པ།།
ཡིད་ལ་གོམས་པས་ཚེ་འདིའི་སྣང་ཤས་ལྡོག།
ལས་འབྲས་མི་བསླུ་འཁོར་བའི་སྡུག་བསྔལ་རྣམས།



1 14
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཡང་ཡང་བསམ་ན་ཕྱི་མའི་སྣང་ཤས་ལྡོག།
དེ་ལྟར་གོམས་པས་འཁོར་བའི་ཕུན་ཚོགས་ལ།།
ཡིད་སྨོན་སྐད་ཅིག་ཙམ་ཡང་མི་སྐྱེ་ཞིང་།།
ཉིན་མཚན་ཀུན་ཏུ་ཐར་བ་དོན་གཉེར་བློ།།
བྱུང་ན་དེ་ཚེ་ངེས་འབྱུང་སྐྱེས་པ་ལགས།།
ངེས་འབྱུང་དེ་ཡང་རྣམ་དག་སེམས་བསྐྱེད་ཀྱིས།།
ཟིན་པ་མེད་ན་བླ་མེད་བྱང་ཆུབ་ཀྱི། །
ཕུན་ཚོགས་བདེ་བའི་རྒྱུ་རུ་མི་འགྱུར་བས།།
བློ་ལྡན་རྣམས་ཀྱིས་བྱང་ཆུབ་སེམས་མཆོག་བསྐྱེད།།
ཤུགས་དྲག་ཆུ་བོ་བཞི་ཡི་རྒྱུན་གྱིས་ཁྱེར།།
བཟློག་དཀའ་ལས་ཀྱི་འཆིང་བ་དམ་པོས་བསྡམས།།
བདག་འཛིན་ལྕགས་ཀྱི་དྲྭ་བའི་སྦུབས་སུ་ཚུད།།
མ་རིག་མུན་པའི་སྨག་ཆེན་ཀུན་ནས་འཐིབས།།
མུ་མེད་སྲིད་པར་སྐྱེ་ཞིང་སྐྱེ་བ་རུ།།
སྡུག་བསྔལ་གསུམ་གྱིས་རྒྱུན་ཆད་མེད་པར་མནར།།
གནས་སྐབས་འདི་འདྲར་གྱུར་བའི་མ་རྣམས་ཀྱི།
ངང་ཚུལ་བསམས་ནས་སེམས་མཆོག་བསྐྱེད་པར་མཛོད།།
གནས་ལུགས་རྟོགས་པའི་ཤེས་རབ་མི་ལྡན་ན།།
ངེས་འབྱུང་བྱང་ཆུབ་སེམས་ལ་གོམས་བྱས་ཀྱང༌།།



ཁ་སྣོན་གཉིས་པ།
1 15
སྲིད་པའི་རྩ་བ་བཅད་པར་མི་ནུས་པས།
དེ་ཕྱིར་རྟེན་འབྲེལ་རྟོགས་པའི་ཐབས་ལ་འབད།།
གང་ཞིག་འཁོར་འདས་ཆོས་རྣམས་ཐམས་ཅད་ཀྱི།
རྒྱུ་འབྲས་ནམ་ཡང་བསླུ་བ་མེད་མཐོང་ཞིང༌།།
དམིགས་པའི་གཏད་སོ་གང་ཡིན་ཀུན་ཞིག་པ།
དེ་ནི་སངས་རྒྱས་དགྱེས་པའི་ལམ་ལ་ཞུགས།།
སྣང་བ་རྟེན་འབྲེལ་བསླུ་བ་མེད་པ་དང་།།
སྟོང་པ་ཁས་ལེན་བྲལ་བའི་གོ་བ་གཉིས།།
ཇི་སྲིད་སོ་སོར་སྣང་བ་དེ་སྲིད་དུ།།
ད་དུང་ཐུབ་པའི་དགོངས་པ་རྟོགས་པ་མེད།།
ནམ་ཞིག་རེས་འཇོག་མེད་པར་ཅིག་ཅར་དུ།
རྟེན་འབྲེལ་མི་བསླུར་མཐོང་བ་ཙམ་ཉིད་ནས།།
ངེས་ཤེས་ཡུལ་གྱི་འཛིན་སྟངས་ཀུན་འཇིག་ན།།
དེ་ཚེ་ལྟ་བའི་དཔྱད་པ་རྫོགས་པ་ལགས།།
གཞན་ཡང་སྣང་བས་ཡོད་མཐའ་སེལ་བ་དང་།།
སྟོང་པས་མེད་མཐའ་སེལ་ཞིང་སྟོང་པ་ཉིད།།
རྒྱུ་དང་འབྲས་བུར་འཆར་བའི་ཚུལ་ཤེས་ན།།
མཐར་འཛིན་ལྟ་བས་འཕྲོག་པར་མི་འགྱུར་རོ།།
དེ་ལྟར་ལམ་གྱི་གཙོ་བོ་རྣམས་གསུམ་གྱི།



1 16
བླ་ན་མེད་པ་འི་རིན་པོ་ཆེ
སམ་
གྱི
སྦྱོ
གནད་རྣམས་རང་གིས་ཇི་བཞིན་རྟོགས་པའི་ཚེ།།
དབེན་པ་བསྟེན་ཏེ་བརྩོན་འགྲུས་སྟོབས་བསྐྱེད་ནས།།
གཏན་གྱི་མདུན་མ་མྱུར་དུ་སྒྲུབས་ཤིག་བུ།།
{ ཤོག་ངོས་ ༡༤།༡༩ སྔ་ས་ཤེས་རིག་དཔར་ཁང་ནས་ཐོན་པའི་ཞལ་འདོན་གཅེས་བཏུས།
༡ee༤ }
ཞེས་པ་འདི་ནི་མང་དུ་ཐོས་པའི་དགེ་སློང་བློ་བཟང་གྲགས་པའི་དཔལ་གྱིས་ཚྭ་
ཁོ་དབོན་པོ་ངག་དབང་གྲགས་པ་ལ་གདམས་པའོ།། །།
བཀྲིས་དགེའོ།



ཁ་སྣོན་གསུམ་པ།
རྟེན་འབྲེལ་བསྟོད་པ་བཞུགས།
གང་ཞིག་གཟིགས་ཤིང་གསུང་བ་ཡི།།
མཁྱེན་དང་སྟོན་པ་བླ་ན་མེད།།
རྒྱལ་བ་རྟེན་ཅིང་འབྲེལ་པར་འབྱུང་།།
གཟིགས་ཤིང་འདོམས་པ་དེ་ལ་འདུད།།
འཇིག་རྟེན་རྒུད་པ་ཇི་སྙེད་པ།།
དེ་ཡི་རྩ་བ་མ་རིག་སྟེ།།
གང་ཞིག་མཐོང་བས་དེ་ལྡོག་པ།།
རྟེན་ཅིང་འབྲེལ་པར་འབྱུང་བར་གསུངས།།
དེ་ཚེ་བློ་དང་ལྡན་པ་ཡིས།།
རྟེན་ཅིང་འབྲེལ་པར་འབྱུང་བའི་ལམ།
ཁྱོད་ཀྱི་བསྟན་པའི་གནད་ཉིད་དུ།།
ཇི་ལྟར་ཁོང་དུ་ཆུད་མི་འགྱུར།།
དེ་ལྟ་ལགས་ན་མགོན་ཁྱོད་ལ།།
བསྟོད་པའི་སྒོར་ནི་སུ་ཞིག་གིས།།
བརྟེན་ནས་འབྱུང་བ་གསུང་བ་ལས།།
ངོ་མཚར་གྱུར་པ་ཅི་ཞིག་རྙེད།།



118
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
གང་གང་རྐྱེན་ལ་རགས་ལས་པ།།
དེ་དེ་རང་བཞིན་གྱིས་སྟོང་ཞེས།།
གསུང་བ་འདི་ལས་ཡ་མཚན་པའི།
ལེགས་འདོམས་ཚུལ་ནི་ཅི་ཞིག་ཡོད།།
གང་དུ་བཟུང་བས་བྱིས་པ་རྣམས།།
མཐའ་འཛིན་འཆིང་བ་བརྟན་བྱེད་པ།།
དེ་ཉིད་མཁས་ལ་སྤྲོས་པ་ཡི།།
དྲུ་བ་མ་ལུས་གཅོད་པའི་སྒོ།།
བསྟན་འདི་གཞན་དུ་མ་མཐོང་བས།།
སྟོན་པ་ཞེས་བྱ་ཁྱོད་ཉིད་དེ།།
ཝ་སྐྱེས་ལ་ནི་སེང་གེ་བཞིན།།
མུ་སྟེགས་ཅན་ལའང་གཅམ་བུའི་ཚིག།
ཨེ་མའོ་སྟོན་པ་ཨེ་མའོ་སྐྱབས།།
ཨེ་མའོ་སྨྲ་མཆོག་ཨེ་མའོ་མགོན།།
རྟེན་ཅིང་འབྲེལ་འབྱུང་ལེགས་གསུང་བའི།།
སྟོན་པ་དེ་ལ་བདག་ཕྱག་འཚལ།།
ཕན་མཛད་ཁྱོད་ཀྱིས་འགྲོ་བ་ལ།།
སྨན་པའི་སླད་དུ་བཀའ་བསྩལ་པ།།
བསྟན་པའི་སྙིང་པོ་སྟོང་པ་ཉིད།།



ཁ་སྣོན་གསུམ་པ།
1 19
ངེས་པའི་རྒྱུ་མཚན་ཟླ་མེད་པ།།
རྟེན་ཅིང་འབྲེལ་པར་འབྱུང་བའི་ཚུལ།
འགལ་བ་དང་ནི་མ་གྲུབ་པར།།
མཐོང་བ་འདི་ཡིས་ཁྱོད་ཀྱི་ལུགས།།
ཇི་ལྟར་ཁོང་དུ་ཆུད་པར་ནུས།།
ཁྱོད་ནི་ནམ་ཞིག་སྟོང་པ་ཉིད།།
རྟེན་འབྱུང་དོན་དུ་མཐོང་བ་ན།།
རང་བཞིན་གྱིས་ནི་སྟོང་པ་དང༌།།
བྱ་བྱེད་འཐད་པའང་མི་འགལ་ཞིང་།།
དེ་ལས་བཟློག་པར་མཐོང་བ་ན།།
སྟོང་ལ་བྱ་བ་མི་རུང་ཞིང༌།
བྱ་དང་བཅས་ལ་སྟོང་མེད་པས།།
ཉམ་ངའི་གཡང་དུ་ལྷུང་བར་བཞེད།།
དེ་ཕྱིར་ཁྱོད་ཀྱི་བསྟན་པ་ལ།།
རྟེན་འབྱུང་མཐོང་བ་ལེགས་པར་བསྔགས།།
དེ་ཡང་ཀུན་ཏུ་མེད་པ་དང་།།
རང་བཞིན་གྱིས་ནི་ཡོད་པས་མིན།།
ལྟོས་མེད་ནམ་མཁའི་མེ་ཏོག་བཞིན།།
དེས་ན་མ་བརྟེན་ཡོད་མ་ཡིན།།



120
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ངོ་བོས་གྲུབ་ན་དེ་འགྲུབ་པ།།
རྒྱུ་དང་རྐྱེན་ལ་བལྟོས་པར་འགལ༎
དེ་ཕྱིར་བརྟེན་ནས་འབྱུང་བ་ལས།།
མ་གཏོགས་ཆོས་འགའ་ཡོད་མིན་པས།།
རང་བཞིན་གྱིས་ནི་སྟོང་པ་ལས།།
མ་གཏོགས་ཆོས་འགའ་མེད་པར་གསུངས།།
རང་བཞིན་ལྡོག་པ་མེད་པའི་ཕྱིར།།
ཆོས་རྣམས་རང་བཞིན་འགའ་ཡོད་ན།།
མྱ་ངན་འདས་པ་མི་རུང་ཞིང་།།
སྤྲོས་ཀུན་ལྡོག་པ་མེད་པར་གསུངས།།
དེ་ཕྱིར་རང་བཞིན་རྣམ་བྲལ་ཞེས།།
སེང་གེའི་སྒྲ་ཡིས་ཡང་ཡང་དུ།།
མཁས་པའི་ཚོགས་སུ་ལེགས་གསུངས་པ།།
འདི་ལ་སུ་ཡིས་འགོང་པར་ནུས།།
རང་བཞིན་འགའ་ཡང་མེད་པ་དང་།།
འདི་ལ་བརྟེན་ནས་འདི་འབྱུང་བའི།།
རྣམ་གཞག་ཐམས་ཅད་འཐད་པ་གཉིས།།
མི་འགལ་འདུ་བ་སྨོས་ཅི་དགོས།།
བརྟེན་ནས་འབྱུང་བའི་རྒྱུ་མཚན་གྱིས།།



ཁ་སྣོན་གསུམ་པ།
121
མཐར་ལྟ་བ་ལ་མི་བརྟེན་ཞེས།།
ལེགས་གསུངས་འདི་ནི་མགོན་ཁྱོད་ཀྱི།
སྨྲ་བ་བླ་ན་མེད་པའི་རྒྱུ།།
འདི་ཀུན་ངོ་བོས་སྟོང་པ་དང༌།།
འདི་ལས་འདི་འབྲས་འབྱུང་བ་ཡི།།
ངེས་པ་གཉིས་པོ་ཕན་ཚུན་དུ།།
གེགས་མེད་པར་ནི་གྲོགས་བྱེད་པ།།
འདི་ལས་ངོ་མཚར་གྱུར་པ་དང་།།
འདི་ལས་རྨད་དུ་བྱུང་བ་གང་།།
ཚུལ་འདིས་ཁྱོད་ལ་བསྟོད་ན་ནི།།
བསྟོད་པར་འགྱུར་གྱི་གཞན་དུ་མིན།།
རྨོངས་པས་བྲན་དུ་བཟུང་བ་ཡིས།།
གང་ཞིག་ཁྱོད་དང་ཞེ་འགྲས་པ།།
དེ་ཡིས་རང་བཞིན་མེད་པའི་སྒྲ།།
མི་བཟོད་གྱུར་ལ་མཚར་ཅི་ཡོད།།
ཁྱོད་ཀྱི་གསུང་གི་གཅེས་པའི་མཛོད།།
བརྟེན་ནས་འབྱུང་བ་ཁས་བླངས་ནས།།
སྟོང་ཉིད་ང་རོ་མི་བཟོད་པ།།
འདི་ལ་ཁོ་བོ་ངོ་མཚར་གྱུར།།



122
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
རང་བཞིན་མེད་ལ་བཀྲི་བའི་སྒོ།།
བླ་མེད་རྟེན་ཅིང་འབྲེལ་འབྱུང་གི།
མིང་ཉིད་ཀྱིས་ནི་རང་བཞིན་དུ།།
འཛིན་ན་ད་ཀོ་སྐྱེ་བོ་འདི། །
འཕགས་མཆོག་རྣམས་ཀྱིས་ལེགས་བགྲོད་པའི།།
འཇུག་ངོགས་ཟླ་དང་བྲལ་གྱུར་པ།།
ཁྱོད་དགྱེས་གྱུར་པའི་ལམ་བཟང་དེར།།
ཐབས་གང་གིས་ནི་བཀྲི་བར་བྱ།།
རང་བཞིན་བཅོས་མིན་ལྟོས་མེད་དང༌།
རྟེན་འབྲེལ་ལྟོས་དང་བཅོས་མ་གཉིས།།
ཇི་ལྟ་བུར་ན་གཞི་གཅིག་ལ།།
མི་འགལ་འདུ་བ་ཉིད་དུ་འགྱུར།
དེ་ཕྱིར་བརྟེན་ནས་འབྱུང་བ་གང༌།།
རང་བཞིན་གྱིས་ནི་གདོད་མ་ནས།།
རྣམ་པར་དབེན་ཡང་དེར་སྣང་བས།།
འདི་ཀུན་སྒྱུ་མ་བཞིན་དུ་གསུངས།།
ཁྱོད་ཀྱིས་ཇི་ལྟར་བསྟན་པ་ལ།།
རྒོལ་བ་འགས་ཀྱང་ཆོས་མཐུན་དུ།།
གླགས་མི་རྙེད་པར་གསུངས་པ་ཡང་།།



ཁ་སྣོན་གསུམ་པ།
123
འདི་ཉིད་ཀྱིས་ནི་ལེགས་པར་ཁུམས།།
ཅི་སླད་ཅེ་ན་འདི་བཤད་པས།།
མཐོང་དང་མ་མཐོང་དངོས་པོ་ལ།།
སྒྲོ་འདོགས་པ་དང་སྐུར་འདེབས་ཀྱི།།
གོ་སྐབས་རིང་དུ་མཛད་ཕྱིར་རོ།།
ཁྱོད་ཀྱི་སྨྲ་བ་ཟླ་མེད་པ།།
མཐོང་བའི་རྒྱུ་མཚན་རྟེན་འབྱུང་གི།།
ལམ་འདི་ཉིད་ཀྱིས་གསུང་གཞན་ཡང་།།
ཚད་མར་གྱུར་པར་ངེས་པ་སྐྱེ།།
དོན་བཞིན་གཟིགས་ནས་ལེགས་གསུངས་པ།།
ཁྱོད་ཀྱི་རྗེས་སུ་སློབ་པ་ལ།
རྒུད་པ་ཐམས་ཅད་རིང་དུ་གྱུར།།
ཉེས་ཀུན་རྩ་བ་ལྡོག་ཕྱིར་རོ།།
ཁྱོད་ཀྱི་བསྟན་ལས་ཕྱིར་ཕྱོགས་པས།།
ཡུལ་རིང་ངལ་བ་བསྟེན་བྱས་ཀྱང་།།
ཕྱི་ཕྱིར་སྐྱོན་རྣམས་བོས་པ་བཞིན།།
བདག་ཏུ་ལྟ་བ་བརྟན་ཕྱིར་རོ།།
ཨེ་མའོ་མཁས་པས་འདི་གཉིས་ཀྱི།
ཁྱད་པར་ཁོང་དུ་ཆུད་གྱུར་པ།།



124
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དེ་ཚེ་རྐང་གི་ཁོང་ནས་ནི།།
ཁྱོད་ལ་ཅི་ཕྱིར་གུས་མི་འགྱུར།།
ཁྱོད་གསུང་དུ་མ་ཅི་ཞིག་སྨོས།།
ཆ་ཤས་རེ་ཡི་དོན་ཙམ་ལའང་།།
འོལ་སྤྱི་ཙམ་གྱི་ངེས་རྙེད་པ།།
དེ་ལའང་མཆོག་གི་བདེ་བ་སྟེར།།
ཀྱི་ཧུད་བདག་བློ་རྨོངས་པས་བཅོམ།།
འདི་འདྲའི་ཡོན་ཏན་ཕུང་པོ་ལ།།
རིང་ནས་སྐྱབས་སུ་སོང་གྱུར་ཀྱང་།།
ཡོན་ཏན་ཆ་ཙམ་མ་འཚལ་ཏོ།།
འོན་ཀྱང་འཆི་བདག་ཁར་ཕྱོགས་པའི།།
སྲོག་གི་རྒྱུན་ནི་མ་ནུབ་པར།།
ཁྱོད་ལ་ཅུང་ཟད་ཡིད་ཆེས་པ།།
དེ་ཡང་སྐལ་བ་བཟང་སྙམ་བགྱིད།།
སྟོན་པའི་ནང་ན་རྟེན་འབྲེལ་སྟོན་པ་དང་།།
ཤེས་རབ་ནང་ན་རྟེན་འབྲེལ་ཤེས་པ་གཉིས།།
འཇིག་རྟེན་དག་ན་རྒྱལ་བའི་དབང་པོ་བཞིན།།
ཕུལ་བྱུང་ལེགས་པར་ཁྱོད་མཁྱེན་གཞན་གྱིས་མིན།།
ཁྱེད་ཀྱིས་ཇི་སྙེད་བཀའ་སྩལ་བ།།



ཁ་སྣོན་གསུམ་པ།
125
རྟེན་འབྲེལ་ཉིད་ལས་བརྩམས་ཏེ་འཇུག།
དེ་ཡང་མྱ་ངན་འདའ་ཕྱིར་ཏེ། །
ཞི་འགྱུར་མིན་མཛད་ཁྱོད་ལ་མེད།།
ཀྱེ་མའོ་ཁྱོད་ཀྱི་བསྟན་པ་ནི།།
གང་གི་རྣ་བའི་ལམ་སོང་བ།།
དེ་དག་ཐམས་ཅད་ཞི་འགྱུར་ཕྱིར།།
ཁྱོད་བསྟན་འཛིན་པར་སུ་མི་གས།།
ཕས་རྒོལ་མཐའ་དག་འཇོམས་པ་དང་།།
ལྟག་འོག་འགལ་འདུས་སྟོང་པ་དང༌།།
སྐྱེ་རྒུའི་དོན་གཉིས་སྟེར་བྱེད་པ།།
ལུགས་འདིར་ཁོ་བོ་སྤྲོ་བ་འཕེལ།།
འདི་ཡི་ཕྱིར་དུ་ཁྱོད་ཀྱིས་ནི།།
ལ་ལར་སྐུ་དང་གཞན་དུ་སྲོག།
སྡུག་པའི་གཉེན་དང་ལོངས་སྤྱོད་ཚོགས།།
གྲངས་མེད་བསྐལ་པར་ཡང་ཡང་བཏང༌།།
གང་གི་ཡོན་ཏན་མཐོང་བ་ཡིས།།
ལྕགས་ཀྱུས་ཉ་ལ་ཇི་བཞིན་དུ།།
ཉིད་ཀྱི་ཐུགས་དྲངས་ཆོས་དེ་ནི།།
ཁྱོད་ལས་མ་ཐོས་སྐལ་བ་ཞན།།



126
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དེ་ཡི་མྱ་ངན་ཤུགས་ཀྱིས་ནི།།
སྡུག་པའི་བུ་ལ་མ་ཡི་ཡིད།།
རྗེས་སུ་སོང་བ་ཇི་བཞིན་དུ།།
བདག་གི་ཡིད་ནི་གཏོང་མི་བྱེད།།
འདི་ལའང་ཁྱོད་གསུང་བསམ་པ་ན།།
མཚན་དཔེའི་དཔལ་གྱིས་རབ་ཏུ་འབར།།
འོད་ཀྱི་དྲྭ་བས་ཡོངས་བསྐོར་བའི།།
སྟོན་པ་དེ་ཡི་ཚངས་དབྱངས་ཀྱིས།།
འདི་ནི་འདི་ལྟར་གསུངས་སྙམ་དུ།།
ཡིད་ལ་ཐུབ་པའི་གཟུགས་བརྙན་ནི།།
ཤར་བ་ཙམ་ཡང་ཚ་བ་ཡིས།
གདུངས་ལ་ཟླ་ཟེར་བཞིན་དུ་སྨན།།
དེ་ལྟར་རྨད་དུ་བྱུང་བ་ཡི།།
ལུགས་བཟང་དེ་ཡང་མི་མཁས་པའི།།
སྐྱེ་བོས་བལ་པ་ཛ་བཞིན་དུ།།
རྣམ་པ་ཀུན་ཏུ་འཛིངས་པར་བྱས།།
ཚུལ་འདི་མཐོང་ནས་བདག་གིས་ནི།།
འབད་པ་དུ་མས་མཁས་པ་ཡི།།
རྗེས་སུ་འབྲངས་ནས་ཁྱོད་ཀྱི་ནི།།



ཁ་སྣོན་གསུམ་པ།
127
དགོངས་པ་ཡང་དང་ཡང་དུ་བཙལ།།
དེ་ཚེ་རང་གཞན་སྡེ་པ་ཡི།།
གཞུང་མང་དག་ལ་སྦྱངས་པ་ན།།
ཕྱི་ཕྱིར་ཐེ་ཚོམ་དྲྭ་བ་ཡིས།།
བདག་གི་ཡིད་ནི་ཀུན་ཏུ་གདུངས།།
ཁྱོད་ཀྱི་བླ་མེད་ཐེག་པའི་ཚུལ།།
ཡོད་དང་མེད་པའི་མཐའ་སྤངས་ཏེ
ཇི་བཞིན་འགྲེལ་པར་ལུང་བསྟན་པ།།
ཀླུ་སྒྲུབ་གཞུང་ལུགས་ཀུན་དའི་ཚལ།།
དྲི་མེད་མཁྱེན་པའི་དཀྱིལ་འཁོར་རྒྱས།།
གསུང་རབ་མཁའ་ལ་ཐོགས་མེད་རྒྱུ།།
མཐར་འཛིན་སྙིང་གི་མུན་པ་སེལ།།
ལོག་སྨྲའི་རྒྱུ་སྐར་ཟིལ་གནོན་པ།།
དཔལ་ལྡན་ཟླ་བའི་ལེགས་བཤད་ཀྱི།།
འོད་དཀར་ཕྲེང་བས་གསལ་བྱས་པ།།
བླ་མའི་དྲིན་གྱིས་མཐོང་བའི་ཚེ།།
བདག་གི་ཡིད་ཀྱིས་ངལ་གསོ་ཐོབ།།
མཛད་པ་ཀུན་ལས་གསུང་གི་ནི།།
མཛད་པ་མཆོག་ཡིན་དེ་ཡང་ནི།།



128
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
འདི་ཉིད་ཡིན་ཕྱིར་མཁས་པ་ཡིས།།
འདི་ལས་སངས་རྒྱས་རྗེས་དྲན་བྱོས།།
སྟོན་དེའི་རྗེས་སུ་རབ་ཏུ་བྱུང་གྱུར་ཏེ།
རྒྱལ་བའི་གསུང་ལ་སྦྱངས་པ་མི་དམན་ཞིང་།།
རྣལ་འབྱོར་སྤྱོད་ལ་བརྩོན་པའི་དགེ་སློང་ཞིག།
དྲང་སྲོང་ཆེན་པོ་དེ་ལ་དེ་ལྟར་གུས།།
སྟོན་པ་བླ་ན་མེད་པའི་བསྟན་པ་དང་།།
མཇལ་བ་འདི་འདྲ་བླ་མའི་དྲིན་ཡིན་པས།།
དགེ་བ་འདི་ཡང་འགྲོ་བ་མ་ལུས་པ།།
བཤེས་གཉེན་དམ་པས་འཛིན་པའི་རྒྱུ་རུ་བསྔོ།།
ཕན་མཛད་དེ་ཡི་བསྟན་པའང་སྲིད་པའི་མཐར།།
ངན་རྟོག་རླུང་གིས་རྣམ་པར་མི་གཡོ་ཞིང་།།
བསྟན་པའི་ངང་ཚུལ་ཤེས་ནས་སྟོན་པ་ལ།།
ཡིད་ཆེས་རྙེད་པས་རྟག་ཏུ་གང་བར་ཤོག།
བརྟེན་ནས་འབྱུང་བའི་དེ་ཉིད་གསལ་མཛད་པ།།
ཐུབ་པའི་ལུགས་བཟང་སྐྱེ་བ་ཐམས་ཅད་དུ།།
ལུས་དང་སྲོག་ཀྱང་བཏང་ནས་འཛིན་པ་ལ།།
སྐད་ཅིག་ཙམ་ཡང་ལྷོད་པར་མ་གྱུར་ཅིག།
འདྲེན་པ་མཆོག་དེས་དཀའ་བ་དཔག་མེད་ཀྱིས།།



ཁ་སྣོན་གསུམ་པ།
129
ནན་ཏན་སྙིང་པོར་མཛད་ནས་བསྒྲུབས་པ་འདི། །
ཐབས་གང་ཞིག་གིས་འཕེལ་བར་འགྱུར་སྙམ་པའོ།།
རྣམ་པར་དཔྱོད་པས་ཉིན་མཚན་འདའ་བར་ཤོག།
ལྷག་བསམ་དག་པས་ཚུལ་དེར་བརྩོན་པ་ན།།
ཚངས་དང་དབང་པོ་འཇིག་རྟེན་སྐྱོང་བ་དང༌།།
ལེགས་ལྡན་ནག་པོ་ལ་སོགས་སྲུང་མས་ཀྱང་།།
གཡེལ་བ་མེད་པ་རྟག་ཏུ་གྲོགས་བྱེད་ཤོག།
{ཤོག་ངོས་ ༧ཁ།e ཞལ་འདོན་ཕྱོགས་བསྡུས། ཝཱ་ཎ་དགེ་ལྡན་སྤྱི་ལས་ཁང་ནས་བསྐྲུན།
༡༤ }
ཅེས་པ་འདི་ནི་རྗེ་རྩོང་ཁ་པ་བློ་བཟང་གྲགས་པས་མཛད་པའོ།།



ཁ་སྣོན་བཞི་པ།
རྗེའི་གསང་བའི་རྣམ་ཐར་བཞུགས།
ཆོས་ཀྱི་རྒྱལ་པོ་ཙོང་ཁ་པ་ལ་ཕྱག་འཚལ་ལོ།།
གང་གི་མཁྱེན་པ་རབ་ཡངས་ནམ་མཁའ་ལ།།
ཇི་ལྟ་ཇི་སྙེད་མཁྱེན་པའི་འོད་ཟེར་ཅན།།
རྒྱས་སྲས་ཉི་མ་རྗེ་བཙུན་ཆོས་ཀྱི་རྗེ།
དཔལ་ལྡན་བླ་མའི་ཞབས་རྡུལ་སྤྱི་བོས་བསྟེན།།
ཁྱོད་ཀྱི་སྐུ་གསུང་ཐུགས་ཀྱི་ཡོན་ཏན་རྣམས།།
ཕྱོགས་བཅུར་བཞུགས་པའི་རྒྱལ་བ་སྲས་བཅས་ཀྱིས།།
མ་ལུས་བརྗོད་པ་མི་ནུས་འོན་ཀྱང་ནི།
དད་པས་སྤེལ་ལ་ཅུང་ཟད་མཉན་པར་གྱིས།
ཡོན་ཏན་རྒྱ་མཚོའི་བསྟོད་ཚིག་མེ་ཏོག་གི།
འཕྲེང་བ་སྤེལ་ལེགས་བློ་གསལ་མགྲིན་པའི་རྒྱན།།
དད་པའི་བསོད་ནམས་སྤེལ་བའི་རིན་ཆེན་ནི།།
བདག་གིས་བསྒྲུབས་ལ་མཁས་རྣམས་དགྱེས་པར་མཛོད།།
ཁྱོད་ཀྱི་ལེགས་པར་སྤྱད་པའི་བསོད་ནམས་སྤྲིན།།
གདུལ་བྱའི་དགེ་ལེགས་སྤེལ་བའི་ཆར་རྒྱུན་ཅན།།
ཟབ་དང་རྒྱ་ཆེའི་སྙན་པའི་འབྲུག་སྒྲ་སྒྲོག།



132
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དཔལ་ལྡན་བླ་མ་ཆུ་འཛིན་དབང་པོ་བཞིན།།
ཏིང་འཛིན་བྱེ་བ་མང་ལ་དབང་བསྒྱུར་ཞིང་།།
ལེགས་བཤད་རྩོམ་དང་སྒྲུབ་ལ་མངོན་བརྩོན་པ།།
རྣལ་འབྱོར་དབང་ཕྱུག་སྔགས་རིག་ཀུན་གྱི་གཙོ།།
དཔལ་ལྡན་བླ་མ་ལུས་ཅན་གཙུག་ན་རྒྱལ།།
སྔོན་ཚེ་རྡོ་རྗེ་གདན་དུ་རྒྱལ་བ་ལ།།
རིན་ཆེན་ཤེལ་གྱི་ཕྲེང་བ་བརྒྱ་རྩ་གཅིག།
ལེགས་པར་ཕུལ་ཏེ་བྱང་ཆུབ་སེམས་བསྐྱེད་ནས།།
ཡང་དག་ལྟ་བ་རྟོགས་པའི་སྐལ་ལྡན་གྱུར།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
དགུང་ལོ་བདུན་ནས་རྗེ་བཙུན་གསང་བདག་དང་།།
ཤིང་རྟ་ཆེན་པོ་དཔལ་ལྡན་མར་མེ་མཛད།།
མངོན་སུམ་གཟིགས་ཤིང་རྒྱུན་དུ་རྗེས་བཟུང་བས།།
སྔགས་དང་ཕ་རོལ་ཕྱིན་གཞུང་གདམས་པར་ཤར།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཨིནྡྲ་ནི་ལའི་མདོག་ལྟར་རབ་སྔོ་བའི། །
རབ་མཛེས་འོད་ཟེར་ལྔ་ཡི་དྲ་བ་ཅན།།
ཤིན་ཏུ་ཟླུམ་པའི་དབུས་སུ་འཇམ་པའི་དབྱངས།།
མངོན་སུམ་གཟིགས་པ་རྗེ་བཙུན་ཆོས་ཀྱི་རྗེ།།



ཁ་སྣོན་བཞི་པ།
133
དཔལ་ལྡན་བླ་མའི་ཞབས་ལ་གསོལ་བ་འདེབས།།
དེ་ནས་བརྩམས་ཏེ་རྗེ་བཙུན་མཁྱེན་པའི་གཏེར།།
ནམ་འདོད་གཟིགས་ཤིང་དཔལ་ལྡན་འདུས་པ་དང་།།
ཤེས་རབ་ཕ་རོལ་ཕྱིན་གཞུང་ཟབ་མོའི་དོན།།
རྒྱུན་དུ་གསན་པ་རྒྱལ་སྲས་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཡན་ལག་བདུན་པའི་ཆོ་ག་མཛད་པའི་ཚེ།།
སངས་རྒྱས་སུམ་ཅུ་སོ་ལྔ་མངོན་སུམ་དུ།།
རང་རོང་སྐུ་ཡི་དབྱིབས་དང་ཕྱག་མཚན་སོགས།།
ཇི་བཞིན་རྒྱུན་དུ་གཟིགས་པ་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
གཡས་གཡོན་ཕྱག་གི་ཆོས་འཆད་ཕྱག་རྒྱ་ཅན།།
བཟང་པོའི་བཞགས་སྟངས་མཛད་པའི་བྱམས་མགོན་གྱིས།།
སླར་ཡང་སྟོབས་བཅུ་མངའ་བ་གཤེགས་པ་བཞིན།།
རྒྱལ་བའི་མཛད་པ་སྒྲུབ་པ་ལུང་བསྟན་པ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ལྷ་མིའི་སྟོན་པ་ཤཱཀྱའི་རྒྱལ་པོ་དང་།།
སྨན་གྱི་བླ་དང་འདྲེན་པ་འོད་དཔག་མེད།།
འཁོར་ཚོགས་རྒྱ་མཚོའི་དབུས་ན་ལྷམ་མེ་བ།།



134
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
མངོན་སུམ་གཟིགས་པ་རྒྱལ་སྲས་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
དངོས་གྲུབ་འབྱུང་གནས་རྗེ་བཙུན་སྒྲོལ་མ་དང༌།།
གཙུག་ཏོར་རྣམ་རྒྱལ་འཕགས་མ་འོད་ཟེར་ཅན།།
བར་ཆད་ཀུན་སེལ་གཙུག་ཏོར་གདུག་དཀར་སོགས།།
ལྷག་པའི་ལྷ་རྣམས་ཡང་ཡང་གསལ་བར་གཟིགས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
རྒྱལ་སྲས་ཀླུ་སྒྲུབ་རྗེ་བཙུན་སངས་རྒྱས་བསྐྱངས།།
འཕགས་པ་ལྷ་དང་དཔལ་ལྡན་ཟླ་བའི་ཞབས།།
རྣལ་འབྱོར་དབང་ཕྱུག་ཀླུ་ཡི་བྱང་ཆུབ་རྣམས།།
མངོན་སུམ་བྱོན་ནས་རྒྱུན་དུ་རྗེས་བཟུང་བ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ས་གསུམ་བརྙེས་པ་འཕགས་པ་ཐོགས་མེད་དང༌།།
ཀུན་མཁྱེན་གཉིས་པ་རྒྱལ་སྲས་དབྱིག་གི་གཉེན།།
འཕགས་པས་རྗེས་བཟུང་ཕྱོགས་ཀྱི་གླང་པོ་རྣམས།།
མངོན་སུམ་བྱོན་ནས་རྒྱུན་དུ་རྗེས་བཟུང་བ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
སྨྲ་བའི་ཟླ་བ་ཆོས་ཀྱི་གྲགས་པ་དང༌།།
ཡོན་ཏན་འོད་དང་རྒྱལ་སྲས་ཤཱཀྱ་འོད།།



ཁ་སྣོན་བཞི་པ།
135
ཞི་བ་ལྷ་དང་དཔལ་ལྡན་ཨབྷ་ཡ།།
མངོན་སུམ་བྱོན་ནས་རྒྱུན་དུ་རྗེས་བཟུང་བ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཨིནྡྲ་བྷུ་ཏི་དཔལ་ལྡན་ས་ར་ཧ།
ལཱ་ཡི་པ་དང་རྗེ་བཙུན་དྲིལ་བུའི་ཞབས།།
ནག་པོ་སྤྱོད་པ་པདྨའི་ངང་ཚུལ་སོགས།།
མངོན་སུམ་བྱོན་ནས་རྒྱུན་དུ་རྗེས་བཟུང་བ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
འདི་དག་གཞུང་ལ་བརྟེན་ནས་རང་གཞན་ལ།།
ཕན་པ་རྒྱ་ཆེན་འགྲུབ་པའི་རྟེན་འབྲེལ་ཞེས།།
འཇམ་པའི་དབྱངས་ཀྱིས་གསལ་བར་ལུང་བསྟན་པ་།།
གཞན་དོན་ལྷུན་གྱིས་གྲུབ་པའི་སེམས་དཔའ་ཆེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཞི་ལྷག་ཟུང་དུ་འབྲེལ་བའི་རྣལ་འབྱོར་གྱི།།
ཏིང་འཛིན་ཡར་ངོའི་ཟླ་ལྟར་འཕེལ་བ་ན།།
བཅོམ་ལྡན་རྡོ་རྗེ་འཇིགས་བྱེད་རབ་བརྗིད་པའི།།
ཞལ་ཕྱག་ཡོངས་སུ་རྫོགས་པའི་སྐུ་མཆོག་གཟིགས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
འཇམ་པའི་དབྱངས་དང་རྗེ་བཙུན་བླ་མ་ཡི།།



136
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
ཐུགས་ཀར་ཤེས་རབ་རལ་གྲིས་འབྲེལ་བ་ལས།།
ཟག་མེད་བདུད་རྩིའི་ཆུ་རྒྱུན་ཐུགས་ཀར་ཞུགས།།
ལྷན་སྐྱེས་བདེ་བའི་ཏིང་འཛིན་བཟང་པོ་འཁྲུངས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
བདེ་བ་ཅན་དུ་སྐྱེ་བའི་སྨོན་ལམ་དང་།།
མི་ཕམ་མགོན་གྱི་ཡང་དག་དོན་བསྟོད་པ།།
དོན་གྱི་ངོ་བོ་གོ་རིམ་འཇམ་དབྱངས་ཀྱིས།།
གསལ་བར་གསུངས་ནས་ཚིག་སྦྱོར་ལེགས་སྦྱར་བ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
སྐུ་གསུང་ཐུགས་རྟེན་རབ་གནས་མཛད་པའི་ཚེ།།
དམ་ཚིག་པ་ལ་ཡེ་ཤེས་མངོན་སུམ་ཞུགས།།
གང་གིས་བྱིན་གྱིས་བརླབས་པའི་ལྷ་ཚོགས་རྣམས།།
སྐྱེ་རྒུའི་བསོད་ནམས་ཞིང་དུ་ལེགས་གྲུབ་པ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
རྒྱལ་སྲས་ཀླུ་སྒྲུབ་ཡབ་སྲས་གཙོ་འཁོར་ལྔ།།
ཟབ་མོ་རྟེན་འབྱུང་གཏམ་གྱི་བགྲོ་བ་མཛོད།།
དེ་ཡི་ནང་ནས་དཔལ་ལྡན་སངས་རྒྱས་བསྐྱངས།།
རྒྱ་དཔེས་བྱིན་བརླབས་འཕགས་པའི་དགོངས་པ་འཁྲུངས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།



ཁ་སྣོན་བཞི་པ།
137
རྒྱུད་ཀྱི་མཐར་ཐུག་དཔལ་ལྡན་དུས་འཁོར་ལོའི།།
ཡན་ལག་དྲུག་གི་གནད་རྣམས་དགོངས་པ་ན།།
བཅོམ་ལྡན་དུས་ཀྱི་འཁོར་ལོ་མངོན་སུམ་གཟིགས།།
ཟླ་བ་བཟང་པོ་འདྲ་བར་ལུང་བསྟན་པ།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཆོས་འཁོར་ལྷ་སར་ཆོ་འཕྲུལ་ཆེན་པོའི་དུས།།
ངོ་མཚར་བཀྲ་ཤིས་སྣ་ཚོགས་བརྒྱ་བཀོད་པས།།
མཆོད་པ་བདེ་བ་ཆེན་པོར་བྱིན་བརླབས་ནས།།
ཕྱོགས་བཅུའི་རྒྱལ་བ་སྲས་བཅས་མཉེས་པར་མཛད།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཐ་མལ་སྣོད་བཅུད་སྣང་སྟོང་སྒྱུ་མ་དང་།།
ཟབ་གསལ་གཉིས་སུ་མེད་པའི་རྣལ་འབྱོར་གྱིས།།
བདེ་ཆེན་ལྷ་ཡི་རྣམ་པར་ཤར་བའི་ཚེ།།
སྐུ་ཡི་རྡོ་རྗེའི་རྣལ་འབྱོར་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
སྙིང་གའི་པདྨོར་སྐུ་གསུམ་རྡོ་རྗེ་ཡི།།
འབྱུང་འཇུག་སྔགས་ཀྱི་གདངས་སུ་བཟླས་པ་ན།།
ཞགས་གནས་ཐིམ་པའི་འོད་གསལ་ཕྱག་རྒྱ་ཆེ།
གསུང་གི་རྡོ་རྗེའི་རྣལ་འབྱོར་ཆོས་ཀྱི་རྗེ།།
.



138
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ལྟེ་བའི་འཁོར་ལོའི་གཏུམ་མོ་ཙཎྜ་ལིས།།
སྤྱི་བོའི་ཧཾ་ཡིག་དབུ་མར་བཞུ་བ་ལས།།
ལྷན་སྐྱེས་བདེ་ཆེན་དཔལ་ལ་རྣམ་རོལ་བ།།
ཐུགས་ཀྱི་རྡོ་རྗེའི་རྣལ་འབྱོར་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
ཕྱོགས་བཅུར་བཞུགས་པའི་རྒྱལ་བ་སྲས་བཅས་རྣམས།།
རྣམ་དག་སྨོན་པའི་དཔང་པོར་སྤྱན་དྲངས་ཚེ།
རང་རང་ཕྱོགས་ཀྱི་དེ་བཞིན་གཤེགས་པ་ཡི།།
སྐུ་ཡི་བཀོད་པས་མཆོད་པ་བདག་གིར་མཛད།།
དཔལ་ལྡན་བླ་མའི་ཞབས་ལ་གསོལ་བ་འདེབས།
འཇམ་དཔལ་རྡོ་རྗེའི་དཀྱིལ་འཁོར་གཙོ་བ་ཡིས།།
འཇམ་པའི་དབྱངས་དང་རྗེ་བཙུན་བྱམས་པ་གཉིས།།
ཆོས་ཀྱི་བགྲོ་བ་མཛད་པའི་ཆུས་བཀང་བའི།།
རིན་ཆེན་བུམ་བཟང་སྟེར་བ་གསལ་བར་རྨིས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
རིན་ཆེན་དུ་མས་སྤྲས་པའི་ཁྲི་སྟེང་ན།།
ཐམས་ཅད་མཁྱེན་པ་བུ་སྟོན་རིན་ཆེན་གྲུབ།།
འདུས་པ་རྩ་བའི་རྒྱུད་ཀྱི་གླེགས་བམ་ནི།།



ཁ་སྣོན་བཞི་པ།
139
གནང་ནས་འདི་ཡི་བདག་པོ་གྱིས་ཞེས་གསུང་།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
གླེགས་བམ་གཏད་དེ་སྔགས་དང་ཕྱག་རྒྱ་ཡིས།།
ལན་གསུམ་དབུ་ཡི་སྟེང་དུ་བྱིན་བརླབས་པས།།
ལྷོ་བྲག་མར་པའི་དགོངས་པ་བསྲེ་འཕོའི་གནད།།
རྒྱུད་དང་འཕགས་པའི་མན་ངག་ཡིན་པར་ངེས།།
དཔལ་ལྡན་བླ་མའི་ཞབས་ལ་གསོལ་བ་འདེབས།
བདེ་མཆོག་འཁོར་ལོའི་སྒྲུབ་པ་མཛད་པའི་ཚེ།
དཀྱིལ་འཁོར་པ་རྣམས་མངོན་སུམ་གསལ་བར་གཟིགས།།
ཕྱི་ནང་གནས་གསུམ་མཁའ་འགྲོའི་ཚོགས་རྣམས་ཀྱིས།།
རྡོ་རྗེའི་གླུ་ཡི་མཆོད་པས་དགྱེས་པར་མཛོད།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
བདུད་དཔུང་གཞིལ་བའི་ཐུགས་དམ་མཛད་པའི་ཚེ།།
གསེར་སྦྱངས་བཅོ་མའི་མདངས་ལྟར་རབ་གསལ་ཞིང༌།།
ཉི་མ་བྱེ་བའི་འོད་ཀྱི་ཁོར་ཡུག་ཅན།
བདུད་འདུལ་ཆེན་པོའི་ཐུབ་པ་དངོས་སུ་གཟིགས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
རྗེ་ཡི་སྐུ་དང་རྒྱལ་བའི་སྐུ་གསུང་ཐུགས།།
དབྱེར་མེད་མཛད་ནས་བདུད་སྡེ་ཟིལ་མནན་པས།།



140
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
བསྟན་སྲུང་རྣམས་ཀྱིས་བདུད་རིགས་ཚར་བཅད་ཚེ།།
བདུད་ཀྱི་དམག་དཔུང་ཕམ་པའི་སྒྲ་ཆེན་གྲགས།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
བསྟན་སྲུང་རྒྱ་མཚོའི་ཚོགས་ཀྱི་མངོན་སུམ་དུ།།
སྔོན་ཚེ་རྡོ་རྗེ་འཆང་གིས་བཀའ་སྩལ་བཞིན།།
ཁྱོད་ཀྱི་བསྟན་པ་འཛིན་དང་སྤེལ་བ་ལ།།
ལྷག་པར་གུས་པའི་ཡིད་ཀྱི་ཚུལ་བཞིན་སྒྲུབ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
དགའ་ལྡན་གནས་སུ་མི་ཕམ་ཆོས་རྗེའི་དྲུང༌།།
རྒྱལ་བའི་སྲས་པོ་འཇམ་དཔལ་སྙིང་པོ་ཞེས།།
འཇམ་པའི་དབྱངས་དང་གསང་བའི་བདག་པོ་ཡིས།།
གསལ་བར་ལུང་བསྟན་རྗེ་བཙུན་ཆོས་ཀྱི་རྗེ།།
དཔལ་ལྡན་བླ་མའི་ཞབས་ལ་གསོལ་བ་འདེབས།།
དེ་ལྟར་དང་བའི་ཡིད་ཀྱིས་གསལ་བཏབ་པས།།
མཁའ་མཉམ་འགྲོ་བའི་སྡུག་བསྔལ་སེལ་བྱེད་ཅིང་།
སྐྱེ་དང་སྐྱེ་བར་རྗེ་བཙུན་བླ་མ་ཡིས།།
རྗེས་བཟུང་དམ་ཆོས་འཛིན་པར་བྱིན་གྱིས་རློབས།།
བདེ་ཆེན་ལྷན་སྐྱེས་ཡེ་ཤེས་འཆར་དུ་གསོལ།།
དངོས་འཛིན་འཁྲུལ་པའི་དྲི་མ་བསལ་དུ་གསོལ།།



ཁ་སྣོན་བཞི་པ།
141
སེམས་ཉིད་ཐེ་ཚོམ་དྲྭ་བ་བཅད་དུ་གསོལ།།
མྱུར་དུ་ཁྱེད་རང་ལྟ་བུར་བྱིན་གྱིས་རློབས།།
ཐོས་བསམ་སྒོམ་པའི་ཤེས་རབ་འཕེལ་དུ་གསོལ།།
འཆད་རྩོད་རྩོམ་པའི་བློ་གྲོས་རྒྱས་སུ་གསོལ།།
མཆོག་དང་ཐུན་མོང་དངོས་གྲུབ་རྩལ་དུ་གསོལ།།
མྱུར་དུ་ཁྱེད་རང་ལྟ་བུར་བྱིན་གྱིས་རློབས།།
ཀུན་བཟང་མཆོད་སྤྲིན་ནམ་མཁའ་མཉམ་པར་འབུལ།།
ཐོག་མེད་བསགས་པའི་སྡིག་ལྟུང་སོ་སོར་བཤགས།།
རྒྱལ་སྲས་ཀུན་གྱི་དགེ་ལ་ཡི་རང་ཞིང་།།
མྱ་ངན་མི་འདའ་ཆོས་འཁོར་བསྐོར་བར་བསྐུལ།།
འདི་ལྟར་བགྱིས་པའི་བསོད་ནམས་རྒྱ་མཚོ་དེས།།
འགྲོ་ཀུན་ཏིང་འཛིན་དཔལ་ལ་རྣམ་རོལ་ཞིང་།།
ལེགས་ཚོགས་ཡར་ངོའི་ཟླ་ལྟར་འཕེལ་བ་དང་།།
ཀུན་མཁྱེན་རྒྱལ་བའི་བསྟན་པ་རྒྱས་པར་ཤོག།
{ཤོག་ངོས་ ༢༠༢།༢༡༠ རྗེ་རིན་པོ་ཆེའི་གསུང་འབུམ་ ཀ་པ་ དེ་མོ་ངག་དབང་དགེ་ལེགས་
གྱི་ཛི་རོཀས་བྱས། དིལླི།}
ཅེས་་་་་་་་འདི་ནི་ཤཱཀྱའི་དགེ་སློང་བཀྲིས་དཔལ་ལྡན་གྱིས་དཔལ་ལྡན་འབྲས་
སྤུངས་ཆོས་སྡེ་ཆེན་པོར་སྦྱར་བའོ།། བཀྲིས



ཁ་སྣོན་ལྔ་པ།
ཤོག་ངོས།
རྩ་བའི་ཚིགས་བཅད་ཀ་ཕྲེང་།
ཀྱེ་མའོ་སྐྱེ་དགུའི་དོན་གཉིས་འགྲུབ་པ་ནི། ༡༠།
གང་གི་ཐུགས་རྗེའི་གཟེགས་མའི་ཆ་ཤས་ཙམ། ༢།
ངེས་པ་རྙེད་ཀྱང་སྒྲུབ་དང་སུན་འབྱིན་གྱི། ༤ །
ཆུ་ཁྱེར་འགའ་ཞིག་སྐོམ་པས་ཞི་བ་བཞིན། ༡༧།
ཐར་འདོད་བློ་གྲོས་ཅན་གྱི་འཇུག་ངོགས་མཆོག ༢༤།
འདི་ན་རིགས་གཞུང་གཉིས་ལ་རབ་སྦྱངས་ཀྱང་། །
འདི་ནི་ཤིན་ཏུ་དཀོན་ཞིང་འདོད་པ་འཇོ། །
ད་ལྟ་ཉིན་ནས་སངས་རྒྱས་ས་ཡི་བར། ༡༤།
དེ་ལྟར་དོན་གྱི་གནད་རྣམས་མ་འཕྱུགས་ན། ༡༥།
དེ་ལྟར་བློ་མི་རབ་ཏུ་བྱེ་བ་དེ། ༡༢།
དེ་ལྟར་རིན་ཆེན་རྣམ་པ་གསུམ་ཀ་ཡང༌། ༢༢།
དོན་དང་ཚིག་གི་རྒྱན་ལ་སོགས་པ་ཡི། ༢༡།
དེ་བསྟེན་པ་ལས་བློ་མིག་དག་གྱུར་ཏེ། ༢”།
དེ་ཕྱིར་བློ་གྲོས་ཕྲ་ཞིང་མཛངས་པ་དང་། ༡༡།
དེ་ནས་མི་ཕམ་ཆོས་རྗེ་ཀླུ་སྒྲུབ་དང་། ༡༣།
བློ་མིག་ཡང་དང་ཡང་དུ་བསླད་པའི་མཐུས། ༡༠།



144
བླ་ན་མེད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ།
མ་རྟོགས་འགྲོ་ལ་བརྩེ་བས་ཐོག་མར་ནི། ༢༤།
དམར་སེར་ཅན་དང་རྒྱལ་བའི་ལྷས་བཀོད་པ། ༢༠།
སྨྲ་བའི་ཁྱུ་མཆོག་འཕགས་པ་ཡབ་སྲས་དང་། བྱ།
རབ་བརྟན་དད་པས་རྒྱལ་བའི་རྗེས་འཇུག་ཅིང་། ༡།
རིགས་ལམ་ཕྲ་མོ་ཕྱེད་པའི་རྣམ་དཔྱོད་དང་། ༤།
ཤིན་ཏུ་ཟབ་གནས་མཐོང་བ་སྨོས་ཅི་དགོས། ༧།
བཤེས་དེས་ཟིན་ན་ཚེ་གཅིག་ཉིད་ལ་ཡང་། ༢༣།
གསུངས་ཤིང་ཤིན་ཏུ་དཀར་བའི་ཁང་བཟང་ལའང་། ༡༩།
སྲིད་པའི་ཕུན་ཚོགས་གཡོ་བ་གློག་གི་གར། ༣།
ལྷག་མ་ནེ་ཙོའི་འདོན་པ་ལྟ་བུ་དང་། ༡”།



संस्कृतश्लोकादिपादसूची
श्लोक
श्लो० सं०
पृ० सं०
९-१०
९२-९३
१८-१९
९७-९८
१०१-१०२
१३-१४
२२-२३
९९-१००
अभ्यस्यमानेऽपि नयद्वये हि
अर्थद्वयस्याप्तिरहो! जनस्य
अर्थस्य नैवं विकृते रहस्ये
अज्ञं जगत् स्नेहतयैव पूर्वं
एवं समुन्मीलितबुद्धिदृष्टि-
कृपाकणांशोऽपि विनाप्रयासं
ततोऽजितो धर्मपतिश्च नागोऽ-
तत्सेवनाच्छोधितबुद्धिचक्षुः
तन्मित्रकानुग्रहतः सुखेन
दृढ़ादरेणानुजिनं प्रवृत्तान्
धीचक्षुषोविप्लवनादभीक्ष्णं
धीमन्मुमुक्षुत्तममार्गरूपे
नो पैङ्गलं वा जिनदेवसूक्तं
बुद्धिर्न यावद्धि कुशाग्रतीक्ष्णा
[भेत्ता] विवेको नयसूक्ष्ममार्ग
रत्नत्रयाणामपि मूलमेवं
वाच्यं गभीरस्थलदर्शने किं
वादीन्द्रतश्चार्यपितासुताभ्यां
८७-८८
९-१०
९२-९३
२४
१००
२०-२१
९८-९९
९३-९४
२२-२३
९९-१००
9



146
अनुत्तर-त्रिरत्न-कथायोग
___ २०-२१
९८-९९
शब्दार्थभूषादिस्वलङ्क्रियाभि-
शेषास्तथा वै शुकपाठकल्पाः
संसारसम्पच्चपलाभ्रमीचला
सद्धर्मदारिद्र्यमतिश्रुतेऽपि
सम्यग्विनेत्रीषु च बुद्धभूमि
सुदुर्लभं कामधुगस्ति चेदं
स्वच्छं यथा चन्द्रमरीचिलिप्तं
हेत्वोर्बलात् साधकबाधकाभ्यां
९७-९८
९१-९२



ISBN: 81-87127-41-4
